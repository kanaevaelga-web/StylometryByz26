τῷ φιλοσοφωτάτῳ καὶ ἐν κυρίῳ ποθεινοτάτῳ   
μοι πατρὶ καὶ ἀδελφῷ   
κῦρι γρηγορίῳ τῷ παλαμᾷ·   
ἀπολογητικὸς ἢ κατὰ σοφισμάτων.   

  Ἅπερ καὶ ἐπὶ τῶν πρότερον λόγων ἡ σὴ ἀγχίνοια πέπονθε   (1)
—μὴ προσεσχηκυῖα γὰρ τῇ τῶν λεγομένων διανοίᾳ δόξαν οὐκ
ὀρθὴν περὶ τὰ θεῖά μου κατέγνω—ταῦτα περιφανέστερον ἔτι
καὶ λαμπρότερον ἐπὶ τούτων πεπονθυῖα φαίνεται, μηδὲν ὅλως
τῶν λεγομένων ξυνεῖσα· ἢ γὰρ τοῦτο πέπονθας, ὦ φιλότης, ὁμο-   (5)
λογουμένως ἢ εἴπερ τὰ λεγόμενα ξυνῆκας, διὰ γοῦν μικρο-
ψυχίαν τινὰ ἢ φιλοτιμίαν ὁ τοσοῦτός σοι κατ’ ἐμοῦ πεποίηται
λόγος.
  ἐμὲ δέ, εἰ μὲν φθονερὸν καὶ ματαιολόγον καὶ συκοφάντην
καὶ ἀναιδῆ καὶ διάβολον καὶ λοίδορον καὶ ἀχάριστον καὶ ἀσύνετον   (10)
ἀποκαλῶν με δι’ ὅλου τοῦ βιβλίου, χωρὶς τῶν ὅσα κατά τε εἰρω-
νείαν καὶ κατὰ παράλειψιν καὶ ταῖς ὑπονοίαις καὶ παντοίοις ἄλ-
λοις σχήμασι λελοιδόρηκας, εἰ τοίνουν κατὰ μόνα ταῦτα κακῶς με
λέγων, οὐκ ἐπεχείρεις καὶ τὸ μέγιστον τῶν καλῶν ἀφελεῖν
με, τὴν πίστιν καὶ τὴν εὐσέβειαν, οὐδεὶς ἂν εἶδε πρὸς ταῦτα, εὖ   (15)
ἴσθι, ἀπολογούμενον. ἐπεὶ δὲ πρὸς τοῖς ἄλλοις κακοῖς καὶ ἀσεβείας
ἐγκλήμασι περιβαλεῖν με ἐσπούδακας, πειράσομαί σοι ἂν οἷός τε
ὦ ὑπὲρ τῆς ἐμῆς εὐσεβείας ἀπολογήσασθαι· οὐ πρὸς πάντα καθεξῆς
ἀπαντῶν, ἀλλὰ ταῦτα μόνα ἐξελέγχων, ἅ μ’ εὐθύνει ὡς διανοηθέντα @1
ἅπερ οὐ διενοήθην, καὶ ὡς εἰπόντα ἅπερ οὐκ εἶπον· καὶ δο-   (20)
κεῖ μ’ ἐλέγχειν ἐμαυτῷ τε μὲν καὶ τοῖς θείοις πατράσιν ἡμῶν
μαχόμενον, τοῖς δ’ ἕλλησι συμφερόμενον, καὶ τούτους ὑπὲρ ἐκείνους
τιθέντα.
  λοιδορίᾳ δὲ καὶ βλασφημίᾳ οὐδεμιᾷ πρὸς σὲ χρήσομαι, πλὴν
τῆς ἀναγκαίας· ἀναγκαίαν δέ φημι, ἧς ἄνευ ἀδύνατον ἔσται ἐμοὶ   (25)
τὰ τῆς ἀπολογίας προβῆναι. ἀνάγκη γάρ μοι ἔσται ἐφ’ ἑκάστου
τῶν ψευδῶς μου κατηγορουμένων ἢ ὅτι συκοφαντεῖς με λέγειν ἢ
ὅτι οὐ ξυνῆκας τὸ ἐμὸν βούλημα ἤ τι τοιοῦτον· ὥστε δίκαιος ἂν
εἴης συγγνώμην μοι τούτων γ’ ἕνεκα ἔχειν.
  ἔστι δή σοι πρῶτον τῶν σοφισμάτων τοιοῦτον· «τῶν δύο   (30)
παρὰ σοῦ πρός με διακομισθέντων γραμμάτων, τὸ μὲν ἐπαινεῖ
τἀμά, τὸ δὲ ψέγει. ταῦτα δ’ ἐναντία· σαυτὸν ἄρ’ αὐτὸς διὰ τού-
των ἀναιρεῖς». ὁ μὲν οὖν ἔλεγχος τοιοῦτος ἔστι δὲ οὐκ ἔλεγ-
χος, ἀλλὰ παρὰ τὴν τοῦ ἐλέγχου ἄγνοιαν παραλογισμός. κατ’ ἄλλο
μὲν γὰρ τὰ σὰ ἐπαινέσαντος, κατ’ ἄλλο δὲ ἀνατρέψαντος, εὐθύνεις   (35)
με ὡς ἐμαυτῷ περιπίπτοντα. ὁ γὰρ αὐτὸς λόγος—ὅταν ᾖ μοχ-
θηρὰ μὲν ἡ τοῦ γεννῶντος προαίρεσις καὶ τὸ τελευταῖον συμπέ-
ρασμα ψεῦδος, οὐδὲν δ’ ὅμως παραλιμπάνει τῶν τεινόντων
πρὸς τὸ προκείμενον μετὰ τοῦ ἕκαστα εὖ διακεῖσθαι καὶ τοῖς ὀνό-
μασι. κατὰ μὲν τὰ πρὸς τὸ τέλος, ἐπαινετός, κατὰ δὲ τὸ τέλος,   (40)
ψεκτός, καὶ ἀνασκευῆς δεκτικός· ψευδοῦς γὰρ ὄντος τοῦ τελευταίου,
ἀνάγκη καὶ ἔνια τῶν πρὸς αὐτὸ ψευδῆ εἶναι. εἰώθασι δὲ καὶ οἱ
πολλοὶ τούτους μάλιστα θαυμασίους ἡγεῖσθαι τῶν λόγων, οἳ δύ- @1
ναιντ’ ἂν τοῦ ὁμολογουμένου ψεύδους ὡς ἀληθοῦς παραστῆσαι
δόξαν.   (45)
  τοιοῦτός τις καὶ ὁ σὸς λόγος εἶναί μοι ἔδοξε. τὴν μὲν προαί-
ρεσιν τοῦ γεννήσαντος οὐ πάνυ τοι ἀπαθῆ δεικνύς, τὰ δὲ δεικνύ-
μενα ψευδῆ κατ’ ἐμὴν δόξαν ἔχων· τὰ μέντοι πρὸς ταῦτα τείνοντα
ἄριστά τε ἐξευρηκὼς καὶ τοῖς ὀνόμασιν ὡς εὐπρεπέστατα ἀπηγγελ-
μένος, δι’ ἃ καὶ ἐπαίνου παρ’ ἡμῶν ἔτυχεν· ὥστε οὐκ ἀντιφάσει   (50)
περιεπέσομεν.
  δεύτερον δέ σοι τῶν σοφισμάτων ἔστι τόδε; «ἐναντία οἷς
λέγεις πράττεις· λέγεις μὲν γὰρ “μηδέν σοι διαφέρειν εἴ τις
ἀπεκάλει τοὺς πρὸς λατίνους οἰκείους λόγους ἅπαντας λῆρον”.
οἷς δὲ τοσαῦτα ὑπὲρ τῶν σῶν λόγων φαίνῃ ἀπολογούμενος, τού-   (55)
τοις δεικνύεις πάνυ τοί σοι διαφέρον ὄν, εἴ τις καὶ ὁπῃοῦν λοι-
δορεῖ σου τοὺς λόγους. σαυτὸν ἄρα κἂν τούτοις ἀναιρεῖς».
  τοιοῦτος μὲν οὖν ὁ συλλογισμός· παρακρούεται δὲ «παρὰ τὸ
πῇ καὶ ἁπλῶς». ὃ γὰρ πῇ εἶπον αὐτός, ὡς ἁπλῶς εἰρημένον
ἐκλαμβάνει· οὐ γὰρ ἁπλῶς οὕτως εἶπον, «μηδέν μοι διαφέρειν εἴ   (60)
τίς μου λοιδορεῖ τοὺς λόγους», ἀλλὰ μετὰ διορισμοῦ τοῦ «εἴπερ
ὑπῆρχεν αὐτοῖς τοῦ οἰκείου τέλους τυχεῖν», ὃν σὺ
ἀφελόμενος τὸ λοιπὸν ὡς ἁπλῶς δοθὲν ἐξείληφας. ἐπεὶ ἐάν τις
λοιδορῶν μου τοὺς λόγους τῇ ἀπ’ αὐτῶν λυμαίνηται ὠφελείᾳ, καὶ
λίαν μοι διαφέρει.   (65)
  ἔπειτ’ αὐτὸς οὐ λήρους ἀποκαλέσας μου τοὺς λόγους πρὸς @1
ἀπολογίαν με παρεκάλεσας, ἀλλ’ οὐκ ὀρθὰ φρονεῖν αὐτοὺς
περὶ τῶν θείων αἰτιασάμενος. ἐγὼ δὲ οὐδαμοῦ τοῦτ’ εἶπον, ὡς
οὐδέν μοι διαφέρει εἴ τις ἀσέβειαν τῶν ἐμῶν καταγνοίη λόγων.
οὐκ ἄρ’ οὐδ’ ἐν τούτοις ἀληθῶς ὑπὸ σοῦ ἐληλέγμεθα.   (70)
  προκείσθω δὴ καὶ τ’ ἐφεξῆς τούτοις σόφισμα ἔχον οὕτως·
«ὅπερ ἡμεῖς ἠπορήκαμεν τῶν σῶν τοῦτ’ αὐτὸς συνιδὼν ὡς σκαν-
δάλου ἐστὶν αἴτιον, ἐκβέβληκάς σου τῶν λόγων· οὔκουν ἄρα
ὑγιῶς ἔχειν αὐτὸ καὶ σοὶ ἔδοξεν, ἀλλ’ ἀναμφισβητήτως οὐκ ἀγαθὸν
εἶναι καὶ αὐτῷ κέκριται. ὥστ’ ἐγὼ μὲν καλῶς περὶ αὐτοῦ ἠμφι-   (75)
σβήτηκα, σὺ δὲ ματαιολογεῖς τοσαῦτα ὑπὲρ αὐτοῦ λογογραφῶν».
  ἔστι δὲ ὁ παραλογισμὸς «παρά τε τὴν ἀμφιβολίαν καὶ τὸ
συμβεβηκός»· τὸ μέν, ὅτι οὐ κατ’ ἐμὴν δόξαν ἔφην «αὐτὸ σκαν-
δάλου αἴτιον εἶναι», ἀλλ’ ὡς φαῖεν καὶ νομίσαιεν «οἱ ἄγαν τῶν
τῇδε ἐπιλελησμένοι» πρὸς σὲ ἀποτεινόμενος ὃς ἔφης «τῶν   (80)
περὶ λόγους ἐπιστημῶν ἐπιλελῆσθαι παντάπασι».
  τὸ δ’ ἕτερον, ὅτι καθαυτὸ μὲν δι’ ἄλλας αἰτίας «οἱ λόγοι
ἅπαξ καὶ δὶς ὕστερον μεταβέβληνται» καὶ οὐ δι’ ἃ σὺ ἠπόρησας
ὡς κακῶς ἔχειν μοι δόξαντα· πλὴν καὶ ταῦτα συμβέβηκεν αὐτο-
μάτως τῇ τῶν ὅλων μεταβολῇ μεταπεποιῆσθαι· ἐπεὶ ἔν γε τοῖς   (85)
πρότερον λόγοις παντὸς μᾶλλον ἐντέχνως ἅμα καὶ εὐσεβῶς καὶ
ἐναρμονίως πρὸς τὸν ὅλον τοῦ λόγου σκοπὸν ἡγοῦμαι αὐτὰ
ἔχειν. @1
  ἔτι φῄς· «συκοφαντεῖς με εἰς τύφον σκώπτων καὶ φρόνημα,
μηδενὸς τοιούτου ἐκ τῶν ἐμῶν συγγραμμάτων ἀναφαινομένου».   (90)
ἐγὼ δ’ ὅτι μὲν οὐδαμοῦ αὐτόθεν μέγαν περὶ σαυτοῦ λέγεις, ὁμο-
λογῶ, ὅτι δὲ φαίνῃ πάμμεγα περὶ σαυτοῦ φρονῶν διὰ πάντων
σου τῶν λόγων, καὶ πολλοί μοι τῶν ἐντυχόντων αὐτοῖς ξυ-
νομολογήσουσι· πάντα γὰρ εἰδότος ἐν πᾶσί σου τοῖς λόγοις ἦθος
ἐνδείκνυσαι καὶ εἰς τέλος ἤδη ἀφικομένου ἀρετῆς καὶ σοφίας. πρῶ-   (95)
τον μὲν γὰρ τῶν διδακτῶν ἕνεκα μαθημάτων, οὐδὲν ὅτι μὴ κατορ-
θωκέναι προσποιῇ «παντοίου λόγων εἴδους ἀφεῖσθαι φάσκων»,
ὡς πάντως παντοίου πρότερον ἐν ἐπιστήμῃ γενόμενος. ἐν οἷς
δ’ αὖθις θεολογεῖς, περὶ οὐδενὸς διαπορούμενος φαίνῃ, ἀλλ’ οὕτω
θαρρούντως καὶ πεπαρρησιασμένως περὶ πάντων ποιῇ τὸν λόγον   (100)
ὡς αὐτὸς τὴν ἀκριβεστάτην τῆς θεολογίας γνῶσιν ἔχων—καίτοι
εἴ τις ἀκριβέστατος οἴεται εἶναι θεολόγος, οὐδὲν ὅ τι μὴ εἰδέναι
δοκεῖ—.
  ὅταν δ’ αὖθις περὶ τῶν τοῦ νοῦ παθημάτων διαλεγόμενος,
τόδε μὲν φῂς εἶναι νοῦ κάθαρσιν, τόδε δὲ φωτισμόν, τόδε δὲ τε-   (105)
λείωσιν· καὶ τἄλλ’ ἀκριβῶς ἐκφράζεις ἃ μόνα τῶν παθόντων ἐστὶν
εἰδέναι τε καὶ διεξιέναι, οὐκ ἔσθ’ ὅπως ἄν τις μὴ ὑπολάβοι, ὡς οὐ
τοῖς τὰ τοιαῦτα παθοῦσι σαυτὸν συναριθμεῖς.
  τί δ’ ὅταν λέγῃς «ἴσασιν οἱ κεκαθαρμένοι τὴν καρδίαν
διὰ τῆς νοερᾶς φωτοφανείας οἷον φῶς ἐστιν ὁ θεός»; ἆρ’ οὐ   (110)
δόξαν παρέχεις περὶ σαυτοῦ τοῦτο λέγειν; ἐπεὶ τίς πώποτε τοῦτ’
ἐτόλμησεν εἰπεῖν ὡς «ἴσασί τινες οἷον φῶς ἐστιν ὁ θεός»; ταῦτ’ ἄρα @1
αὐτὸς βουλόμενός σε τοῦ φρονήματος καθελεῖν καὶ εἰς μετριοφρο-
σύνην περιαγαγεῖν, σκωπτικῶς οὕτω μετεχειριζόμην πρὸς σὲ τὸν
λόγον, ὠφελῆσαί σε προαιρούμενος. εἰ δ’ ἄρα νῦν διισχυρίζῃ μὴ   (115)
καλῶς με καταστοχάσασθαι τῆς σῆς διαθέσεως, μετριοφροσύνης τε
πέρι καὶ φρονήματος—τῷ ὄντι γὰρ ἀπηλλαγμένην ἔχειν τὴν ψυχὴν
τύφου παντὸς καὶ οἰδήματος καὶ ταπεινοφροσύνης ἀνάπλεων
—τοσοῦτο δέω διαφιλονεικῆσαί σοι, ὥστε καὶ συγγνώμην αἰτῶ τοῦ
ἤδη ἁμαρτηθέντος μοι. καὶ εἴης μοι διὰ βίου τοιοῦτος φίλων,   (120)
ἄριστε.
  ἀλλ’ ἰτέον καὶ ἐπὶ τὰ ἑξῆς τῶν σοφισμάτων, ἐμοῦ τοίνυν εἰπόν-
τος ἐν ἐκείνοις· «εἰ δ’ ἄρα γε ἁμαρτάνω εἰς μόνην τὴν λέξιν πε-
ριίσταταί μοι τὸ ἁμάρτημα»· σὺ τοῦτ’ οὐχ ὡς δέδωκα ἐκλαβών,
παρὰ τὸ πῇ καὶ ἁπλῶς καὶ παρὰ τὸ ἀμφίβολον παραλογιζόμε-   (125)
νος, ἐλέγχου φαντασίαν παρέχεις. τὸ μὲν «ὅτι» τὸ «εἰ» ἐκβα-
λὼν εὐθύνεις με ὡς εἰπόντα «ὅτι ἥμαρτον μέν, πλὴν κατὰ τὴν
λέξιν ...». τὸ δ’ ἀμφίβολον, ὅτι οὐ κατ’ ἐμὴν δόξαν εἶπον τὸ «εἰ
δ’ ἄρα γε ἁμαρτάνω» ἀλλὰ κατὰ τὴν σήν, ὥσπερ ἂν εἰ εἶπον «εἰ
δ’ ἄρα φῄς με ἁμαρτάνειν, τῆς λέξεως μόνης ἡγοῦ τὸ ἁμάρτημα»·   (130)
σὺ δὲ μ’ ἐλέγχεις ὡς κατ’ ἐμὴν δόξαν εἰρημένου. οὕτω πανταχοῦ·
ἄλλα μὲν αὐτὸς διενοούμην, κατ’ ἄλλας δὲ διανοίας σύ μ’ ἐξετάζεις
καὶ συκοφαντεῖς.
  προκείσθω δὴ καὶ τὸ δυσαντίβλεπτον σόφισμα, ἔχον καὶ αὐτὸ
οὕτω· «τοὺς ἐμοὺς περὶ μοναρχίας λόγους ἀληθεῖς εἶναι ὁμο- @1   (135)
λογήσας, ἰσχυρίζῃ ὅτι καὶ τῷ τῶν λατίνων βοηθοῦσι δόγματι·
ἀλλὰ μὴν ᾧτινι τὸ ἀληθὲς βοηθεῖ, τοῦτο ἀληθὲς καὶ ἀπερίτρεπτον·
ἀληθὲς ἄρ’ εἶναι τὸ τῶν λατίνων μαρτυρεῖς δόγμα· ὅπερ ἄτοπον».
  ἔστι δὲ ὁ παραλογισμὸς παρὰ τὸ «μὴ παρὰ τοῦτο»· συμβέ-
βηκε γὰρ τὸ ἄτοπον οὐ διὰ τὰ παρ’ ἐμοῦ δοθέντα, ἀλλὰ διὰ τὰ   (140)
ὑπὸ σοῦ προστεθέντα. τὴν γὰρ μείζονα πρότασιν ἣν ὡς ἐκ τῆς
ἐμῆς διανοίας λαβὼν προστίθης τῷ συλλογισμῷ ἐπὶ διαβολῇ τῇ
ἐμῇ, οὐκ ἐπιγινώσκω ὡς ἐμήν· ἐγὼ γὰρ οἶδα πολλά, οἷς ἀληθὲς
μέν τι βοηθεῖ, ἀλλ’ οὐδέν τι μᾶλλον αὐτὰ ἀληθῆ ἐστιν. οἷον καὶ
ἐπὶ τῶν δικαστηρίων· τῶν γὰρ ἀντιστρεφόντων καὶ ἐξισαζόντων   (145)
κεφαλαίων, ταῦτα δ’ ἐστὶν ὅσα γε καὶ ἑκατέρῳ τῶν κρινομένων
προσήκει ὑπὲρ ἑαυτοῦ λέγειν, πολλὰ μέν ἐστιν ἀληθῆ, ἀλλ’ οὐδὲν
ἧττον τοῦ μὲν ἀληθῆ τὰ δεικνύμενα, τοῦ δὲ ψευδῆ. καὶ ἐπὶ τῶν
συλλογισμῶν ὡσαύτως· ἑκατέρα μὲν γὰρ τῶν προτάσεων βοηθεῖ τῷ
συμπεράσματι, ἀλλ’ ὅταν ᾖ ἡ μία μὲν πρότασις ἀληθής, ἡ δ’ ἑτέρα   (150)
καὶ τὸ συμπέρασμα ψευδῆ· βοηθεῖ μὲν ἡ ἀληθὴς πρότασις τὸ
γ’ ἐπ’ αὐτῇ τῷ συμπεράσματι, ἀλλ’ οὐδὲν ἧττον ψευδὲς αὐτό ἐστιν.
ὥστε κατ’ ἐμὲ οὐ πᾶν ὅτῳ ἀληθές τι βοηθεῖ καὶ αὐτὸ ἀληθές. τοῦ
δ’ ἕνεκα φαίης ἂν ἐκεῖνα πρὸς σὲ διεμαρτυράμην, διδάξαι σε βουλό-
μενος μὴ τοῖς ἀντιστρέφουσι κεφαλαίοις πρὸς αὐτοὺς χρῆσθαι,   (155)
ἀλλ’ ἐκείνοις, ἃ καθαρῶς ἡμῖν τὴν νίκην ἀπεργάζεται.
  ἐπὶ τούτοις οὖν προκείσθωσαν ἐκεῖνα τῶν σῶν, ἐν οἷς τὸ πᾶν
ἐστι σχεδὸν τῆς ἐμῆς κατηγορίας. ἔστι δὲ ταῦτα. «ὅτι δ’ οὐ @1
σόν ἐστι περὶ θεοῦ λέγειν, ὡς οἷον φῶς ἐστι, μᾶλλον δὲ πηγὴ
φωτὸς νοεροῦ τε καὶ ἀΰλου, τοῦτο ἀληθὲς εἴρηκας· ἀκούσεις   (160)
δὲ πῶς, συνήσεις δὲ πῶς, πιστεύσεις δὲ πῶς».
  «ὅς γε τοὺς μὲν ἔξω σοφοὺς θαυμασίους καὶ θεόπτας καὶ πε-
φωτισμένους ὀνομάζεις, ἐν τῷ πρὸς ἡμᾶς σου λόγῳ, καὶ τοὺς αὐτοῖς
πιστεύοντας, θαυμαστοὺς καὶ ζηλωτοὺς καὶ αἰδήμονας, διὸ οὐδ’ ἔξω,
ἀλλὰ παλαιοὺς σοφοὺς ἀποκαλεῖς σεμνύνων· τοὺς δ’ ἐν ἡμῖν διὰ   (165)
τῆς φυλακῆς τῶν θείων ἐντολῶν, καὶ τῆς καθ’ ἡσυχίαν ἀκριβοῦς
σχολῆς μακαριστῶς κεκαθαρμένους τὴν καρδίαν διασύρεις, ἐμοὶ
κατ’ ἐξουσίαν οἴκοθεν αὐτοὺς συντάττων. οὗπερ ἀκρατῶς κατηγο-
ρεῖς». καὶ οὐ τοὺς περιόντας μόνον, ἀλλὰ καὶ τοὺς πρὸς οὐρανὸν
ἐκ παλαιοῦ μεταχωρήσαντας καὶ ζῶντας τῷ θεῷ, οὓς ὁ μέγας ἀγάλλει   (170)
διονύσιος, ὡς καὶ τὰς νοεράς, ἐπὶ γῆς ἔτ’ ὄντας, ὑπεραναβεβηκότας
ἐνεργείας, μετ’ ἐμοῦ σὺ καὶ τάττεις καὶ σκώπτεις τοῦ κατὰ σὲ πλημ-
μελοῦς καὶ ἄφρονος καὶ τὸν ἀληθῆ λόγον οὐκ ὀρθοτομοῦντος
«διδάσκει γάρ με, φῄς, ὁ μέγας διονύσιος περὶ ὑμῶν τῶν θεωρη-
τικῶν—τὰ καὶ τά».   (175)
  «τίνος κατειρωνεύῃ, ὦ ἄνθρωπε; φαίης ἂν ἐμοῦ; ἀλλ’ οὐ περὶ
ἐμοῦ διονυσίῳ τῷ μεγάλῳ λόγος, ἀλλὰ περὶ τῶν καθ’ ἑαυτὸν
ἀρίστων».
  ἐν τούτοις οὔτε σμικρὸν οὔτε μέγα φαίνῃ ἀληθείας πε-
φροντικώς, ἐμοῦ γὰρ ἐν ἐκείνοις βουλομένου λέγειν ὡς οὐκ ἔστιν   (180)
ἐμὸν φάναι ὅ, τι «ἴσασί τινες οἷον φῶς ἐστιν ὁ θεός», σὺ τὸ
«ἴσασι» τῆς ἐμῆς ἐξελὼν διανοίας, ἀσύνετόν τε καὶ ἄπιστον ἀπο- @1
καλεῖς, ὡς ἁπλῶς οὕτως εἰπόντα «μὴ εἶναι ἐμὸν φάναι οἷον φῶς
ἐστιν ὁ θεός». ἐπεὶ πῶς οὐκ ἐμὸν «φῶς ὀνομάσαι τὸν θεόν», ὅς γε
καὶ πάντα τὰ ὄντα ἀξιῶ ἐν τοῖς ἐμοῖς συγγράμμασι κατ’ αὐτὸ λέ-   (185)
γεσθαι; οὐ μήν, ἀλλὰ καὶ εἴ τις μ’ ἔροιτο οἷον φῶς ἡγοῦμαι εἶναι
τὸν θεόν, ἐρῶ ὅτι τὸ κατ’ αἰτίαν λεγόμενον· καὶ εἴ τις εἰδέναι φησὶν
οἷον φῶς ἐστιν ὁ θεός, εἰ μὲν τὸ «οἷον» τοῦτο ἐπὶ τοῦ κατ’ αἰτίαν
νοεῖ, ὀρθῶς αὐτὸν ἡγήσομαι λέγειν· εἰ δὲ καθ’ ὕπαρξιν καὶ νοῦ
ἐπιβολαῖς τε καὶ ἐπαφαῖς εἰδέναι λέγει οἷον φῶς ἐστιν ὁ θεός,   (190)
τούτῳ ἐγὼ οὐ συστοιχήσω, ἕως ἂν τῷ μεγάλῳ διονυσίῳ διδασκάλῳ
θεολογίας χρῶμαι.
  τὸ μὲν οὖν ἅπερ καὶ ὁπῃοῦν εἶπον μὴ κατὰ τὴν ἐμὴν διά-
νοιαν ἐκλαβόντα κατηγορεῖν μου, οὔπω ποιοῦμαι δεινόν,
καί περ ὂν δεινόν· τὸ δ’ ἅπερ ὅλως οὐκ εἶπον ταῦθ’ ὡς εἰπόντ’   (195)
εἰσάγειν με, τοῦτ’ οὐδεμίαν καταλείπει συκοφαντίας ὑπερβολήν.
  ἐπεὶ ποῦ ποτε τῶν ἐμῶν λόγων, ὦ ἄριστε, αὐτὸς εἶπον ὅτι
«οἳ ἂν ἀκούσωσι τὰς θείας ἀποφάνσεις παρ’ ἀριστοτέλους καὶ πλά-
τωνος καὶ τῶν κατ’ αὐτοὺς σοφῶν καὶ πιστεύσωσιν αὐτοῖς, οὗτοι
θαυμαστοὶ καὶ ζηλωτοὶ καὶ αἰδήμονες τυγχάνουσιν ὄντες»;   (200)
  ἅπερ δηλαδὴ προφέρεις μοι δι’ ὅλου τοῦ βιβλίου, ταῦτ’ οὐκ
ἐμὰ οὔτε κατὰ διάνοιαν οὔτε κατὰ λέξιν.
  ἐπεὶ τὸ χωρίον, ἀφ’ οὗ δοκεῖς ταῦτά μου κατηγορεῖν, ἔχει
οὑτωσί· «ὅταν δὲ τούτους θεάσωμαι τὰς μὲν ἀποδεικτικὰς μεθό-
δους καὶ ἀναλυτικάς, ἔτι δὲ ὁριστικάς τε καὶ διαιρετικὰς καὶ τὴν   (205)
μεριστήν τε καὶ μεταβατικὴν πᾶσαν ἐπιστήμην τοῖς μέσοις τῆς ψυ- @1
χῆς λόγοις ἐναποκλείοντας, ἐπὶ δὲ τῶν ἐνύλων καὶ φυσικῶν τὸν
εἰκότα προΐστασθαι λόγον ἀποφαινομένους· ἐπὶ δὲ τῶν ὑπὲρ ἡμᾶς
θέαν δεῖν ἄνωθεν παραγενέσθαι ἰσχυριζομένους καὶ φῶς ἀναλάμψαι
νοερόν, δι’ οὗ ἐστι τοῖς θείοις συζυγεῖν, καὶ κρεῖττον ἢ κατ’ ἀπό-   (210)
δειξιν τὰς συνεπτυγμένας καὶ ἀμερεῖς καὶ ἀμεταβάτους καὶ ἁπλᾶς
ἐκείνας ἔχειν θεωρίας· τοὺς δὲ παρὰ τοιούτων ἀκηκοότας τὰς
θείας ἀποφάνσεις καὶ πιστεύσαντας, ἐπιστήμονας μὲν οὐκ εἶναι,
θαυμαστοὺς δ’ ὅμως καὶ ζηλωτοὺς ὑπάρχειν τῆς τε προαιρέσεως
καὶ εὐπειθείας καὶ αἰδοῦς τῆς πρὸς τὰ θεῖα καὶ τοὺς θείους ἄν-   (215)
δρας· ὅταν ταῦτα ἀκούσω αὐτῶν λεγόντων, οὐ δύναμαι ὑπολαβεῖν
μὴ καὶ αὐτοὺς ὑπὸ θεοῦ πεφωτίσθαι, καὶ ὑπὲρ τοὺς πολλοὺς γε-
γονέναι».
  τίς οὖν ἐν τούτοις ἡ διαβολή; ἢ ὅτι τὸ «παρὰ τοιού-
των» πρὸς τοὺς ἕλληνας ἀναφέρεις μὴ δηλούσης τοῦτο   (220)
τῆς κατὰ τὴν λέξιν συντάξεως; τὸ γὰρ «τοὺς δὲ παρὰ τοιούτων
ἀκηκοότας» καὶ τὰ ἑξῆς, πρὸς τὸ προσεχῶς συντάσσεται· ἤτοι
«παρὰ τοιούτων, οἷς ἂν ἄνωθεν θέα παραγένηται καὶ φῶς ἀνα-
λάμψῃ νοερὸν» δι’ οὗ τὸν νοῦν ἐστι τῶν νοητῶν ὑπὲρ ἀπόδειξιν
ἀντιλαμβάνεσθαι.   (225)
  ὁποῖοί ποτ’ ἂν ὦσιν οὗτοι, οὐ γὰρ δηλοῖ τὸ γράμμα, εἴτε
αὐτοὶ «οἱ ταῦτα λέγοντες» εἰσὶν «οὗτοι» εἴτε ἄλλοι τινές, ἀλλὰ @1
τοσοῦτον μόνον διορίζεται, ὅτι κατ’ ἐπιστήμην μὲν θεολόγον φασίν,
ὃς ἂν ἄνωθεν θέας καὶ νοεροῦ φωτὸς ἀξιωθῇ, κατὰ πίστιν δέ, ὃς
καὶ αὐτὸς δευτέρως ἐπαινετός, τὸν τῷ πρώτῳ πιστεύοντα παρ’ αὐ-   (230)
τοῦ τὰς θείας ἀποφάνσεις δεχόμενον. ἀποδέχεται δὲ τὸ γράμμα τοὺς
ταῦτα πρώτως διορισαμένους, κατ’ αὐτὸ τοῦτο μόνον τὸ ὀρθῶς
τοῦτο διορίσαι· οὐ μὴν αὐτοῖς ἤδη προσμαρτυρεῖ ἢ κατ’ ἐπιστήμην
ἢ κατὰ πίστιν θεολόγοις γεγονέναι. ἐγὼ γὰρ ὥσπερ καὶ σὺ καὶ
πάντες ὅσοι τῆς αὐτῆς ἡμῖν ἠξιώθησαν χάριτος, ἀποστόλοις μὲν   (235)
καὶ προφήταις καὶ εἴ τις αὐτοῖς ὅμοιος ἐγένετο, θέαν φημὶ ἄνω-
θεν παραγενέσθαι, καὶ φῶς ἀναλάμψαι νοερόν, δι’ οὗ κρεῖττον ἢ
κατ’ ἀπόδειξιν τοὺς τῆς προνοίας ἐνελάμφθησαν λόγους, καὶ πρὸς
τὰς ἁπλᾶς καὶ ἀμερίστους ἀνήχθησαν θεωρίας· διὸ καὶ ἐπιστημο-
νικοὺς θεολόγους αὐτοὺς εἶναι τίθεμαι. ὅσοις δὲ τοῦτο μὲν οὐκ ἐξ-   (240)
εγένετο, πίστει δ’ ὅμως παρὰ τῶν θείων ἐκείνων ἀνδρῶν τὰς θείας
ἀποφάνσεις καθαρωτάτοις κόλποις τῆς ἑαυτῶν διανοίας δεξάμενοι,
ἀμεταπείστως αὐτὰς κατέχουσιν, ἐπαινετοὺς μὲν καὶ τούτους καὶ
θαυμαστοὺς ἥγημαι, οὐ μὴν καὶ τῶν νοητῶν ἐπιστήμονας.
  τοὺς δὲ γ’ ἕλληνας ἐπαινῶ κατὰ τοσοῦτον μόνον, κα-   (245)
θόσον τις μὲν ὁ κατὰ πάθος θεολόγος, τίς δ’ ὁ κατὰ δόξαν σαφῶς
διωρίσαντο· οὐ μὴν ὡς ἤδη καὶ τοιούτους αὐτοὺς γεγονότας. ὥσπερ
καὶ τὸν μέγαν βασίλειον ἐπαινῶ μέν, ἐν οἷς περὶ προφητικοῦ πνεύ-
ματος διαλέγεται, καὶ ὅπως τὸ τοιοῦτον πάθος γίνεται, οὐ μὴν καὶ
προφήτην, ὅσα γε ἀπὸ τοῦ τοιούτου ἐπαίνου αὐτὸν εἶναι τίθεμαι.   (250)
  πρὸς δέ γε τὰς αὐτῶν ἀποφάνσεις οὑτωσὶ ἔχω· ὧν μὲν ἀπό-
δειξιν καὶ αὐτὸς ἔχω ἢ ἐπαφήν τινα, ταύτας μόνας παραδέχο-
μαι· αἷς δὲ οὐδέτερον τούτων συμβέβηκε, περὶ τούτων χαίρειν
αὐτοὺς ἐῶ. καίτοι γε οὐδ’ ἐκείνας πάσας ἀξιῶ πιστὰς εἶναι, ἐάν
τινι τῶν ἡμετέρων δογμάτων ἐναντίως ἔχωσι· τὰς δέ γε τῶν λο- @1   (255)
γίων ἀποφάνσεις ὅπως ποτ’ ἔχουσιν, ἀποδείξεως πάσης ἀνώτερον
τίθημι, ὡς καὶ ἐν τῷ πρὸς σέ μου λόγῳ δεδήλωκα λέγων· «ἐπεὶ
ὅπερ ἐστὶ τοῖς γεωμέτραις ἀρχὴ καὶ κοινὴ ἔννοια καὶ ἀξίωμα,
τοῦθ’ ἡμῖν ὑπάρχει ἑκάστη τῶν ἀποφάνσεων, ὅσαι ἡμῖν περὶ τῶν
θείων ὑπὸ τῶν ἁγίων ἀνδρῶν ἀπεφάνθησαν· οὐδεμίαν ἄρ’ αὐτῶν   (260)
πειρᾶσθαι χρὴ ἐκ συλλογισμοῦ λαβεῖν, ἀλλὰ πρὸς ἑκάστην ἔχειν
βέλτιον ἢ κατ’ ἀπόδειξιν».
  θαυμασίους δὲ καὶ πεφωτισμένους παρὰ θεοῦ προσεῖπον
τοὺς φιλοσόφους, οὐχ ἁπλῶς, ἀλλὰ κατ’ αὐτὸ τοῦτο τὸ ὀρθῶς
διορίσασθαι, τίς μὲν ὁ φυσικὸς καὶ δοξαστικός, τίς δ’ ὁ μαθημα-   (265)
τικὸς καὶ ἀποδεικτικός, τίς δ’ ὁ ὑπὲρ τούτους καὶ θεολόγος· ὅτι οὐχ
ὁ δι’ ἀποδείξεως τὰ ὄντα μεταδιώκων, ἀλλ’ ὁ διὰ νοεροῦ φωτὸς
τοῖς πρώτοις ἐντετυχηκὼς νοητοῖς. οὐ μήν, ἀλλὰ καὶ ἐν οἷς ἂν ἢ
περὶ θεοῦ ἢ περὶ τῶν αὐτοῦ προόδων ἢ περὶ προνοίας ἢ περὶ
ἀρετῶν ἢ περὶ ἄλλου του τῶν τοιούτων ὀρθῶς ἀπεφήναντο, οὐκ   (270)
ἔχω ὅπως οὐ θεῖον φωτισμὸν αἴτιον τοῦ τοιούτου ἡγή-
σομαι.
  δοθείσης γὰρ αὐτοῖς παρὰ θεοῦ σοφίας, ἃ μὲν κατώρθωσαν
τούτων, τὴν δοθεῖσαν αὐτοῖς σοφίαν αἰτιῶμαι· εἰς ἃ δὲ διήμαρ-
τον, πολλοῦ δέω τὴν σοφίαν τοῦ τοιούτου αἰτιάσασθαι, ἀλλ’ ἢ εἰς   (275)
ἀνθρωπίνην ἀσθένειαν ἢ εἰς δαιμόνων ἀπάτην τὸ τοιοῦτον ἀνα-
φέρω. καὶ ἥκιστα κατὰ ταῦτα πεφωτίσθαι αὐτοὺς νομίζω· καὶ τοῖς
λογίοις οὕτω φρονῶν, συμφωνεῖν μοι δοκῶ.
  ὃ γὰρ ἔφη ὁ θεῖος ἀπόστολος ὅτι «ὁ θεὸς ἐφανέρωσεν αὐ- @1
τοῖς», τοῦτο ἐγώ φημι ὅτι ὁ θεὸς ἐφώτισεν αὐτούς· ὥσπερ   (280)
γὰρ ταὐτόν ἐστιν εἰπεῖν ἐπὶ τοῦ ἡλίου ὅτι τε φωτίζει τὴν ὄψιν
καὶ ὅτι φανεροῖ τῇ ὄψει τὰ ὁρατά, οὕτως ἡγοῦμαι τῷ «ἐφανέρω-
σεν αὐτοῖς» τὸ «ἐφώτισεν αὐτούς» ταὐτὸν εἶναι.
  ὡσαύτως δὴ τὸ «λαμβάνειν παρὰ θεοῦ σοφίαν» καὶ τὸ
«παρ’ αὐτοῦ φωτίζεσθαι» ταὐτὸν ὑπολαμβάνοντι, ὀρθῶς ἔχειν μοι   (285)
δοκεῖ καθόσον τῆς δοθείσης αὐτοῖς παρὰ θεοῦ σοφίας ἐν μετουσίᾳ
ἐγένοντο, κατὰ τοσοῦτον φάσκειν αὐτοὺς ὑπὸ τοῦ ποιήσαντος πε-
φωτίσθαι.
  εἰ μὲν γὰρ καὶ ἄλλο φῶς ἐστι μὴ ἐπιγνώσεως λαμβανόμε-
νον, οὐκ ἦν ἐμοὶ περὶ τοιούτου ἐν ἐκείνοις ὁ λόγος· περὶ δὲ τοῦ   (290)
ἐπιγνώσεως λεγομένου, ἀνάγκη μοι φαίνεται, καθόσον καὶ ὁτιοῦν
ἀληθείας κατειλήφασι, τὸ ὑπερούσιον φῶς καὶ τὴν ὑπέρσοφον σο-
φίαν αἴτιον αὐτοῖς τοῦ τοιούτου ἀγαθοῦ ὑπολαμβάνειν. διότι παν-
τὸς τοῦ ἐν τοῖς οὖσι καλοῦ καὶ ὁπηλικοσοῦν θεὸς τὴν αἰτίαν ἀπο-
φέρεται.   (295)
  ἐπεὶ τοίνυν ὁρῶ τοὺς πάλαι φιλοσοφήσαντας περὶ τηλικούτων
ἀληθῶς ἀποφηναμένους, ἃ οὐκ ἦν τοῖς πολλοῖς εὑρεῖν τε καὶ ἀπο-
φήνασθαι, οἷς ὡς καλῶς ἔχουσι καὶ πολλοὶ τῶν καθ’ ἡμᾶς
θεολόγων ἐχρήσαντο, εὐσεβὲς εἶναί μοι δοκεῖ τά γε τοιαῦτα ὑπὸ
θεοῦ πεφανερῶσθαι αὐτοῖς νομίζειν, τοῦ καὶ δημιουργήσαντος τὰς   (300)
ἐκείνων ψυχὰς καὶ τοιαύτας ποιήσαντος, οἵας περὶ τηλικούτων
ἀληθές τι δύνασθαι λέγειν. ὥστ’ ἔν γε τοῖς τοιούτοις, ὑπὸ θεοῦ
πεφωτίσθαι αὐτοὺς λέγειν καλῶς ἂν ἔχοι. ὥσπερ γὰρ τὸ φωτίζεσθαι @1
ὑπὸ ἡλίου τὴν ὄψιν, τοῦτό ἐστι τὸ γίνεσθαι ὑπ’ αὐτοῦ τοιαύτην
οἵαν δύνασθαι τὰ ὁρατὰ ὁρᾶν, οὕτω καὶ τὸ φωτίζεσθαι τὴν ψυχὴν   (305)
ὑπὸ τοῦ θεοῦ τοῦτό ἐστι τὸ γίνεσθαι ὑπ’ αὐτοῦ τοιαύτην, οἵαν δύ-
νασθαι ἀληθές τι νοεῖν.
  τοῦ μὲν οὖν ψεύδους τὴν αἰτίαν δαίμονες ἀποφερέσθωσαν,
τῆς δ’ ἀληθείας, θεός· ἐπεὶ καὶ αὐτοὶ οἱ δαίμονες, κατὰ τὸν
μέγαν διονύσιον, ὃ μέν εἰσιν, ἀγαθοί εἰσι καὶ ἐκ τοῦ ἀγαθοῦ·   (310)
καθ’ ὃ δὲ οὔκ εἰσι, κατὰ τοῦτο πονηροί.
  ὅταν οὖν τὴν ἐν ἐκείνοις τοῖς λόγοις περὶ τῶν φιλοσόφων
ἐμὴν γνώμην ἀναγινώσκῃς, οὑτωσὶ ταύτην νόει· «ὅταν ἀκούσω
τῶν πάλαι σοφῶν ὀρθῶς καὶ καλῶς τὰ περὶ τῶν διαφόρων γνώ-
σεως ἀποφαινομένων, καὶ τίς μὲν ὁ κυρίως θεολόγος, τίς δ’ ὁ κατὰ   (315)
δόξαν σαφῶς διοριζομένων, καὶ τὰ πρῶτα θεῖα ὑπὲρ τὴν ἀνθρω-
πίνην γνῶσιν τιθέντων, οὐ δύναμαι ὑπολαβεῖν μὴ καὶ ταῦτ’ αὐτοῖς
ὑπὸ τοῦ κρείττονος πεφανερῶσθαι καὶ τὸν νοῦν αὐτῶν ὑπ’ ἐκείνου
γεγονέναι τοιοῦτον οἷον ὑγιῶς περὶ τηλικούτων ἀποφήνασθαι.
ταῦτα γάρ μοι τὸ ‘πεφωτίσθαι αὐτοὺς’ δύναται».   (320)
  γεγένηται δέ σοι καὶ ἐν τούτοις πᾶσιν ὁ παραλογισμός,
παρά τε τὴν ὁμωνυμίαν καὶ τὸ πῇ καὶ ἁπλῶς· τὸ μέν, ὅτι ἐμοῦ
φῶς ἐκλαμβάνοντος ἐπὶ τῆς γνωστικῆς τοῦ νοῦ δυνάμεως, «πεφω-
τίσθαι παρὰ θεοῦ» ἀντὶ τοῦ «εἰληφέναι παρὰ θεοῦ γνῶ-
σιν» εἰρηκότος, φῶς σύ μοι δοκεῖς ξυνεῖναι οὐ τοῦτο, ἀλλ’ οἱονεί   (325)
τινα φωτοειδῆ ὑπόστασιν, οἵαν συμπλέκεσθαι ἢ συζεύγνυσθαι ἢ
συγκέρνασθαι τῇ ψυχῇ, οἷον ἔφης εἶναι καὶ τὸ περὶ τὴν κεφαλὴν
φανὲν πρόκλου· ἢ οἷόν φασί τινες διὰ τῶν ῥινῶν τῷ ἀνθρώπῳ
εἰσέρχεσθαι, καὶ εἰς τὸν ὀμφαλὸν εἰσδύεσθαι· ὃ πλεονάσαν καὶ @1
διαχυθὲν ἐπὶ τὰ ἔξω ἂν τύχῃ νὺξ οὖσα καὶ τὸ οἴκημα πᾶν ἐφώ-   (330)
τισεν· ὃ δαιμόνιον μὲν εἶναι ἂν ᾖ πυῤῥόν, θεῖον δὲ ἂν ᾖ λευκόν.
  κατά τε οὖν τοῦτο σοφίζῃ καὶ ὅτι πεφωτίσθαι αὐτοὺς εἰπόντος
ἐμοῦ ἐν οἷς τῶν μεγάλων ὀρθῶς ἀπεφήναντο, σύ μοι ἐπεξέρχῃ ὡς
ἐν πᾶσιν αὐτοὺς πεφωτισμένους νενομικότι, τὸ πῇ συγχωρηθὲν ὡς
ἁπλῶς δοθὲν ἐξειληφώς.   (335)
  εἶτα θεόπτας μὲν καὶ θεοπτίᾳ προσβεβηκότας, σωκράτεις καὶ
πλάτωνας, αὐτὸς μὲν οὐκ εἶπον, ὡς σύ με συκοφαντεῖς· παῦλος
δέ, ὃς σέβας μὲν καὶ εὐχαριστίαν πρὸς θεὸν αὐτοὺς ἀφαιρούμενος,
γνῶσίν γε θεοῦ αὐτοῖς μαρτυρεῖ. ἀλλὰ μὴν τὸ γινώσκειν θεὸν
καὶ θεόπτην εἶναι ἢ θεοπτίᾳ προσβῆναι, οὐδὲν διαφέρει. ὥστε   (340)
ταῦτά μοι προφέρων, ὦ βέλτιστε, ἐμὲ μὲν συκοφαντεῖς, τοῦ δὲ
θείου παύλου τῷ ὄντι κατηγορεῖς.
  ἀλλὰ μὴν καὶ ἐν οἷς με κατειρωνευόμενον τῶν τῆς ἀποῤ-
ῥήτου σοφίας πατέρων εἰσάγεις, φανερῶς ἀδικεῖς, καὶ τῇ τοῦ συγ-
γράμματος διανοίᾳ ἥκιστα παρακολουθείς· ἐπεὶ γὰρ εἶπον ἐν ἐκεί-   (345)
νοις ὅτι «οὐκ ἔχομεν κριτήριον δι’ οὗ ἂν ἐφηψάμεθα τοῦ ἐν τούτοις
κατηγορουμένου ἢ ὑποκειμένου», ἐπεὶ οὖν ταῦτα εἶπον, ἵνα μή
τις ἐνιστάμενος εἴπῃ «εἰ καὶ σοί, ὦ ἄνθρωπε, τοιοῦτον οὐχ ὑπάρχει
κριτήριον, ἀλλ’ οὖν οὐδὲν κωλύει ἄλλοις γέ τισιν ὑπάρχειν
αὐτό», ἐπιχειρῶν ἐκ τοῦ μᾶλλον αὐτὸς τὸν θεῖον ἐμαρτυράμην   (350)
διονύσιον καὶ τῶν θεωρητικωτάτων αὐτῶν· ἀπαγορεύοντα τὴν
πρὸς τὸ ὑπερούσιον ἐπαφήν.
  σὲ δὲ ἐκείνοις συνέταξα, οὐκ ἐκείνους ἀτιμάζων, οὐδὲ σὲ ὅμοιον
ἐκείνοις ἡγούμενος, ἀλλὰ τοῦ σοῦ ἤθους καταστοχαζόμενος, ὃ διὰ @1
πάντων σοῦ τῶν λόγων ἐνδεικνύμενος δῆλος εἶ τοῖς θεωρητικω-   (355)
τάτοις σαυτὸν συντάττων.
  εἰ δ’ ἄρα γε διαμαρτάνω μὲν αὐτός σου τοῦ ἤθους, ταπεινο-
φροσύνην δὲ σαυτῷ μαρτυρεῖς, εὔχομαι ἵνα τοιοῦτός μοι διὰ τέ-
λους εἴης.
  ἔστι δὲ σόφισμα καὶ ἐκεῖνο· «σὺ ὡμολόγησας καὶ ἀμφο-   (360)
τέρους ὀρθῶς λέγειν· οὐκοῦν ἀμφοτέρων ἡμῶν ὀρθῶς λεγόντων
κατὰ σέ, κινδυνεύεις σὺ σαυτὸν αὖθις ἀποφαίνεσθαι λέγειν οὐκ ὀρ-
θῶς, ἡνίκ’ ἂν ἔπειτα τὸν ὀρθὸν τοῦτον λόγον διαβάλλῃς ἡμῶν»:
καὶ οὗτός σοι ὁ λόγος παρὰ τὸ διττὸν ἡμᾶς παρακρούεται· τοῦ
γὰρ ἐν ἐκείνοις ζητουμένου ὄντος, εἰ δεῖ τοὺς περὶ θεοῦ ὑγιεστά-   (365)
τους συλλογισμοὺς ἀποδεικτικοὺς προσαγορεύειν, καὶ σοῦ μὲν τοῦτ’
ἀξιοῦντος, ἐμοῦ δ’ ἀπαγορεύοντος, ὁ λόγος διττὸν κατανοήσας τὸ
τῆς ἀποδείξεως ὄνομα, καὶ δοὺς σοὶ ὀρθῶς λέγειν κατὰ τὸ ἕτερον
τῶν σημαινομένων, λαβὼν αὐτὸς τὸ λοιπόν, περὶ αὐτοῦ μόνου τὸν
ἅπαντα ἑξῆς πεποίηται λόγον· οὐδαμοῦ τό σοι δοθὲν ἀφελόμενος,   (370)
οὐδὲ τὸ ὁμολογηθὲν ἀναθέμενος, ἀλλ’ ἑαυτῷ ἀκολούθως τὰ πάντα
περαίνων.
  ἴδωμεν δὲ καὶ ταῦτα· «τί τοίνουν ἂν καὶ ἡμεῖς ἕκαστον
τῶν διαλεκτικῶν σου τουτωνὶ συλλογισμῶν, οὓς εὔχῃ κάλλι-
στά τε καὶ ὀρθότατα πεποιηκέναι, διακωδωνίσαντες, ἀπηχῆ τινα @1   (375)
ἠχὴν ἀναδιδόντας δείξωμεν κακοτεχνίας ἔμπλεως; μᾶλλον
δ’ ἀντὶ τέχνης ἣν αὐχεῖς, ἀτεχνίας ἀναπεφηνότας; καὶ τοσοῦτο
δέοντας εἶναι διαλεκτικούς, ὡς μηδὲ συλλογισμοὺς ὅλως εἶναι, μηδὲ
γοῦν σοφιστικούς, μηδὲ σχῆμα ὅλως σῴζοντας συλλογισμοῦ»;
  ἐν τούτοις ἐναντία πράγματα πέπονθας· τὸ μὲν ἑκών, τὸ δὲ   (380)
ἄκων· ἑκὼν μὲν διαβάλλων με, ἄκων δὲ βοηθῶν μοι.
  καὶ ἵν’ ἀμφότερα φανερὰ γένηται ἐκκείσθωσαν καὶ ἐξ ἐκεί-
νου τοῦ λόγου ταῦτα, πρὸς ἃ δηλονότι ὑπάρχει σοι ἡ ἀπάντη-
σις. «ἐγὼ μὲν οὖν πολλοὺς πολλάκις περὶ τῶν θείων ἐξενηνοχὼς
συλλογισμούς, οὔπω καὶ τήμερον τοιοῦτον ἀποδεικτικὸν οἷός τ’ ἐγε-   (385)
νόμην ποιῆσαι· ἀλλ’ ὃν ἂν ἑκάστοτε ποιήσω, οἰόμενος αὐτὸν κάλ-
λιστά τε καὶ ὀρθότατα πεποιηκέναι, αὐτομάτως τοῦτον ὁρῶ πολλὰ
τῶν τοῖς ἀποδεικτικοῖς προσόντων οὐκ ἔχοντα». ταῦτα μὲν τἀμά.
τίς δὲ ἡ διαβολή; πρῶτον μὲν ὅτι ἐμοῦ μὴ τοὺς πρὸς σέ μου συλ-
λογισμοὺς εἰπόντος «καλλίστους καὶ ὀρθοτάτους», σὺ ὡς τοῦτ’ εἰ-   (390)
πόντα ἐξετάζεις. ἔπειθ’ ὅτι «τὸ κάλλιστόν τε καὶ ὀρθότατον» ἐκ-
λαμβάνοντος ἐμοῦ πρὸς τοὺς ὑπ’ ἐμοῦ γινομένους—ἔστι γάρ μοι
ὁ λόγος τοιοῦτός τις «ὅταν ποιήσω περὶ θεοῦ τῶν ἡκόντων εἰς
ἐμὴν δύναμιν τὸν κάλλιστόν τε καὶ ὀρθότατον συλλογισμόν,
ὁρῶ τοῦτον εὐθὺς οὐκ ἀποδεικτικὸν ὄντα»—σὺ «τὸ ὀρθὸν καὶ   (395)
καλὸν» ὡς ἁπλῶς εἰρημένον, καυχήσεως ἕνεκα, ἐξείληφας.
  Αὕτη μὲν ἡ διαβολή· βοηθεῖς δέ μοι ἐκ περιουσίας κα-
τασκευάζων ἃ βούλομαι. ἐμὸν μὲν γὰρ βούλημά ἐστι δεῖξαι μὴ
ὄντας ἀποδεικτικοὺς τοὺς ὑπ’ ἐμοῦ περὶ θεοῦ γινομένους συλλο-
γισμούς, καὶ τούτου ἐκ τοῦ μᾶλλον παράστασις, ὅτι οὐδ’ οἱ κάλλι-   (400)
στοι τῶν ὑπ’ ἐμοῦ γινομένων ἀποδεικτικοί εἰσι· σὺ δὲ ἰσχυ- @1
ρίζῃ μηδὲ συλλογισμοὺς τῷ ὄντι αὐτοὺς εἶναι. οὐκοῦν εἰ οὐ συλλο-
γισμοί, πολλῷ μᾶλλον οὐκ ἀποδεικτικοὶ συλλογισμοί, ὅπερ μοι
προύκειτο δεῖξαι.
  αὖθις δή σοι διορίζομαι ὅτι διττὸν ἡγούμενος τὸ τῆς ἀπο-   (405)
δείξεως ὄνομα, κατὰ μὲν τὸ ἕτερον συγχωρῶ τοὺς περὶ θεοῦ
λόγους, ἂν ὦσι συλλελογισμένοι καὶ ἀληθεῖς, ἀποδεικτικοὺς συλλο-
γισμοὺς ὀνομάζεσθαι· καὶ σὲ ὀρθῶς φημι κατὰ τοῦτο καλεῖν. κατὰ δὲ
τὸ ἕτερον περὶ οὗ μοι ὁ πᾶς λόγος, οὐδενί φημι τῆς τοιαύτης προ-
σήκειν προσηγορίας· καὶ οὕτω τιθέμενος πολλοῦ δέω ἢ ἐμαυτῷ ἢ   (410)
τοῖς θεολόγοις διαφωνεῖν. οὐδεὶς γάρ πω ἀποδεικτά, οἶμαι, τὰ
θεῖα ἀπεφήνατο, κατὰ τὸ διορισθέν μοι τῆς ἀποδείξεως ὄνομα,
ὅπερ αὐτὸς ἀπαγορεύω.
  τὰ δέ γε πρὸς τοῦτό μοι προηγουμένως γεγονότα ἐπιχειρή-
ματα, τὸ μέν, τοιοῦτον ἀποδεικτικὸν ἀφαιρεῖται τοὺς λόγους, τὸ   (415)
δέ γε, συλλελογισμένον καὶ ἀληθές, οὐδαμῶς προσαφαιρεῖται· οὐδὲ
δύναιτ’ ἄν τις διὰ τῶν αὐτῶν δεῖξαι ὅτι καὶ οὓς οἰόμεθα ὑγιεστά-
τους περὶ θεοῦ συλλογισμούς, ἀνάγκη τούτους διὰ τὰ αὐτὰ μήτε
συλλογισμούς, μήτ’ ἀληθεῖς εἶναι.
  ἃ δὲ φῂς ἐλέγχων καὶ οὓς πώποτε αὐτὸς περὶ τῶν θείων πε-   (420)
ποίημαι συλλογισμοὺς κοινότερον δεικνὺς αὐτοὺς ἀσυλλογίστους τε
καὶ «ἀδιανοήτους καὶ ἀῤῥήτους», οὐκ οἶδα πότερον σαυτοῦ
δόξαν ἀποφαίνῃ καὶ ἀληθῶς οἴει ταῦτα εἰρῆσθαί σοι καὶ ἡγῇ τῷ
ὄντι ἀσυλλογίστους εἶναι τοὺς ἐμοὺς λόγους πάντας ἢ ἕνεκα λό-
γου ταῦτα λέγεις φιλοτιμούμενος ἵνα δοκῇς καὶ αὐτός τι λέγειν.   (425)
  εἰ μὲν οὖν οὕτως συγγνώμην σοι ἔχω, εἰ δ’ ἐκείνως χάριν
πολλήν.
  δι’ ὧν γὰρ κοινότερον ἀσυλλογίστους τοὺς ἐμοὺς δει- @1
κνύεις λόγους, διὰ τῶν αὐτῶν καὶ οἱ σοὶ καὶ οἱ τῶν θεολόγων
ταὐτὸ τοῦτο πείσονται.   (430)
  ὥστε τί αὐτὸς ἀδικῶ εἰ οὓς αὐτὸς οἴει ἀσυλλογίστους τούτους
μὴ εἶναι ἀποδεικτικοὺς ἀποφαίνομαι;
  ὃν δὲ εὐθύνεις ὡς ἐμὸν συλλογισμὸν παντάπασιν ἔοικας ἀγνοεῖν
οὗ χάριν ἐγράφη καὶ ὅπως «ἀκριβέστατος» ὠνομάσθη. ἔγραψα
μὲν γὰρ αὐτὸν οὐχ ὡς ἐμόν, ἀλλ’ ὡς τοῦ τυχόντος οὗ βούλει· ἀκρι-   (435)
βέστατον δ’ ἔφην οὐχ ἁπλῶς, ἀλλὰ καθόσον ἡ τοῦ ὑποκειμένου
φύσις ἐπιδέχεται.
  ἐγράφη δέ, οὐχ ἵνα ἢ ἀποδεικτικὸς ἢ τῶν σῶν βελτίων δειχθῇ,
ἀλλ’ ἵνα μᾶλλον αὐτὸ τοῦτο ἐξελεγχθεὶς ὡς οὐκ εἴη ἀποδει-
κτικός, ἐκ τοῦ μᾶλλον ἡμῖν κατασκευάσῃ τὸ πρόβλημα, ὅτι εἰ ὁ   (440)
δοκῶν ἀκριβέστατος εἶναι οὐκ ἔστιν ἀποδεικτικός, σχολῇ γ’ ἂν εἴη
ἄλλος γέ τις ἀποδεικτικός. καὶ ἐγὼ μὲν δεδειχὼς ὡς οὐκ εἶεν αἱ
προτάσεις αὐτοῦ αἴτιαι κατὰ τὸ πρᾶγμα τοῦ συμπεράσματος, ἱκανὸν
ἡγησάμην αὐτὸ τοῦτο τεκμήριον εἶναι τοῦ μὴ εἶναι αὐτὸν ἀπο-
δεικτικόν· σὺ δὲ καλῶς ποιῶν ἐκ περιουσίας τὰ λοιπά μοι φιλοτί-   (445)
μως πάνυ προσαναπεπλήρωκας, πλέον ἢ ὅσου ἐδεόμην δείξας, ἀσυλ-
λόγιστον αὐτὸν ἐξελέγξας· ἐξ οὗ ἐκ περιουσίας τὸ ἐμὸν δείκνυται
ὅτι οὐκ εἴη ἀποδεικτικός.
  οὕτως οὖν, ἐν οἷς καθαρῶς ᾠήθης ἀποίσεσθαι τὰ νικητή-
ρια, ἐν τούτοις καθαρῶς φαίνῃ ἐμοὶ συναγορεύων. καὶ γὰρ εἰ   (450)
μὴ τοῦτον φαίης εἶναι ἀκριβέστατον συλλογισμόν, ἀλλ’ ἔχεις αὐτὸς
ἀκριβέστερον ἐκθεῖναι τούτου, οὐδὲν ἧττον καὶ αὐτὸς τὰ αὐτὰ ὑπ’
ἀμφοτέρων πείσεται. ὑπ’ ἐμοῦ μὲν οὐκ ἀποδεικτικός, ὑπὸ
σοῦ δὲ ἀσυλλόγιστος δεικνύμενος· ἐξ ὧν ἀμφοτέρων οὐδ’ ἄλλος
οὐδεὶς ἀποδεικτικὸς εἶναι λείπεται· πρὸς ὅ μοι πάντες οἱ λόγοι   (455)
τείνουσιν. @1
  ταῦτα μὲν δὴ ταύτῃ ἐχέτω, προκείσθω δὲ ἑξῆς τούτοις καὶ
τόδε σου τὸ σόφισμα. «σὺ τοὺς προστάτας τῶν κατὰ φιλοσο-
φίαν δογμάτων ὡς τὴν θείαν ὑπεροχὴν κατανενοηκότας ἄγασαι τὴν
καὶ αὐτοῖς τοῖς χερουβὶμ ἀκατανόητον οὖσαν».   (460)
  καὶ ἐν τούτοις πάλιν παρὰ τὸ διττὸν ἐπιχειρεῖς ἀπατᾶν·
τὸ γὰρ «κατανενοηκέναι τινὰ τὴν θείαν ὑπεροχὴν» διχῶς ἐστιν
ἐκλαβεῖν· ἢ ὅτι περιείληφέ τις νῷ ὅση τίς ἐστιν ἡ θεία ὑπεροχή,
ὥστε μηκέτι πρὸς τὸν τοιοῦτον νοῦν ὑπεροχὴν εἶναι, ἀλλὰ περιέ-
χεσθαι καὶ ὑπερέχεσθαι ὑπ’ αὐτοῦ, ἢ ὅτι κατείληφέ τις αὐτὸ τοῦτο,   (465)
ὅτι πάσης καταλήψεως καὶ νοήσεως ὑπερέχει, καθὸ εἴρηται καὶ τῷ
θεολόγῳ καταληπτὸν εἶναι πάντῃ τὴν τοῦ θεοῦ ἀπειρίαν. κατὰ
μὲν οὖν τὸ πρῶτον οὔτ’ ἄνθρωποι, οὔτ’ ἄγγελοι τὴν θείαν κα-
τανοοῦσιν ὑπεροχήν, κατὰ δὲ τὸ δεύτερον καὶ ἄγγελοι καὶ ἄνθρω-
ποι. ἐμοῦ τοίνυν κατανενοηκέναι ἐκείνους εἰπόντος τὴν θείαν ὑπε-   (470)
ροχὴν κατὰ τὸ δεύτερον σημαινόμενον, σὺ κατὰ τὸ πρῶτον ἐκλαβὼν
τὸν λόγον δῆλος εἶ συκοφαντῶν. οὐ γὰρ ἃ ἄγγελοι ἀγνοοῦσιν, ἀλλ’ ἃ
πολλῷ μᾶλλον αὐτοὶ ἴσασιν, ἔφην αὐτοὺς εἰδέναι.
  ὅτι γὰρ καὶ ἕλληνες κατειλήφασιν ὡς νοῦ καὶ ἐπιστήμης
καὶ πάσης ἄλλης ἐπαφῆς ὑπερέχον ἐστὶ τὸ ὑπερούσιον καὶ ἀνώ-   (475)
νυμον ἀγαθόν, ἀνάγνωθι τὰ πανταινέτῳ καὶ βροτίνῳ καὶ φι-
λολάῳ καὶ χαρμίδει καὶ φιλοξένῳ τοῖς πυθαγορείοις
περὶ αὐτὰ εἰρημένα. ἐν οἷς εὑρήσεις τὰς αὐτὰς φωνάς, ἃς ὁ
μέγας διονύσιος ἐν τῷ τελευταίῳ τοῦ περὶ μυστικῆς θεολογίας @1
ἀφίησι· καίτοι μείζονα τῶν ἐκεῖ θεολογηθέντων περὶ τῆς θείας   (480)
ὑπεροχῆς οὐδαμοῦ εὑρήκαμεν.
  ὅτι δὲ καὶ πλάτων αὐτὸς καλῶς κατείληφε τὴν θείαν ὑπεροχὴν δη-
λοῖ οἷς λέγει· «οὔτε ὄνομά ἐστι αὐτοῦ, οὔτε λόγος, οὔτε αἴσθησις,
οὔτε δόξα, οὔτε ἐπιστήμη, οὔτε ἐπαφὴ νοητή, οὔτε νοῦς, οὔτε ὀνομάζε-
ται, οὔτε λέγεται, οὔτε δοξάζεται, οὔτε γινώσκεται»· ταῦτα πάντα καθ’   (485)
ὑπεροχὴν λέγων. ὡσαύτως δὴ καὶ ἐν πολιτείαις «ποιητικὸν αἴτιον»
εἰπών, «τὸ πρῶτον ἀγαθὸν παντὸς τοῦ νοεροῦ καὶ νοητοῦ διακό-
σμου». καὶ ἀνάλογον πρὸς αὐτὰ ἔχειν φάμενος ὡς «ὁ ἥλιος πρός
τε ὄψιν καὶ τὰ ὁρατά», οὐ μόνον αὐτῶν τούτων ἐξῃρῆσθαί φησιν
αὐτό, ὡς «μήτε τῶν νοούντων, μήτε τῶν νοουμένων καθ’ ὑπεροχὴν   (490)
ὄν, ἀλλ’ ἤδη καὶ αὐτῆς τῆς τοῦ εἶναι ψιλῆς ἐπινοίας ἐπέκεινά φησιν
αὐτὸ εἶναι· ὡς μήτε τὸ ἦν, μήτε τὸ ἔστι, μήτε τὸ ἔσται, μήτ’ ἄλλο τι
τῶν οὐσίαν δηλωτικῶν ῥημάτων ἐπ’ αὐτοῦ προσήκειν λέγεσθαι».
  ἀλλὰ τούτων ἀφέμενον, ἐπὶ τὰ ἑξῆς τῶν κατηγορημάτων
ἰτέον· «καὶ σὲ καταπείσω τῇ τῶν πατέρων ἰδιωτείᾳ μᾶλλον ἢ   (495)
πλάτωνι καὶ τῷ νικομάχου τὸν νοῦν προσέχειν». πόθεν μὲν
οὖν ἐπῆλθέ σοι τοιαῦτα περὶ ἡμῶν φρονεῖν πολλὰ στρέφων κατ’
ἐμαυτόν, οὐ μὰ τὴν ἱεράν σου κεφαλὴν κατιδεῖν ἔχω· οὐδὲ γὰρ
ξύνοιδα ἐμαυτῷ τί τοιοῦτον εἰπόντι, ἐξ οὗ ἂν τὸ τοιοῦτον συνά-
γοιτο· ὅτι δὲ τοὐναντίον φρονῶ, πολλαχοῦ μὲν δεδήλωκα, μάλιστα @1   (500)
δὲ ἐν οἷς ἔφην «δεῖν τοὺς πιστοὺς μᾶλλον ἀμετα-
πείστως πρὸς τὰ ἐκ τῶν λογίων δεικνύμενα ἔχειν ἢ
πρὸς τὰς γεωμετρικὰς ἀποδείξεις· καί τοι εἰ πι-
στότατα μὲν καὶ σαφέστατα τῶν κατὰ φιλοσοφίαν
τὰ κατὰ γεωμετρίαν τυγχάνει ὄντα, τούτων δὲ πι-   (505)
στότερα τὰ τῶν λογίων νομίζεσθαι ἀξιῶ», πῶς οὐ δῆ-
λός εἰμι τῶν ἐν φιλοσοφίᾳ πάντων τὰ λόγια ὑπερτιθείς; τί δ’ αὖθις
ὅταν τὰς τῶν πατέρων περὶ τῶν θείων ἀποφάνσεις, ὥσπερ τινὰς
ἀρχὰς καὶ κοινὰς ἐννοίας καὶ ἀξιώματα τῶν ἀποδείξεων προτι-
μᾶσθαι κελεύω; ἆρ’ οὐκ ἂν τούτοις τῇ τῶν πατέρων φιλοσο-   (510)
φίᾳ φαίνομαι μᾶλλον τὸν νοῦν προσέχων ἢ ἀριστοτέλει καὶ
πλάτωνι;
  ἐπεὶ δὲ φῂς νῦν «ὑπὲρ τὴν ἐμὴν ἀποδεικτικὴν εἶναι τὸ
θεῖον, οὔτε γὰρ ἐπαφήν, οὔτ’ ἐπιστήμην αὐτοῦ εἶναι» χάρις
τοῖς ἐμοῖς λόγοις παρ’ ὧν ταῦτ’ ἐδιδάχθης· ἐπεὶ ἔν γε τῷ πρὸς   (515)
τὸν ἀκίνδυνον λόγῳ «ὑπὸ τὴν ἐμὴν ἀποδεικτικὴν τὸ θεῖον»
ἐτίθεις· ὅτε διισχυρίζου τῷ γεγενημένῳ σοι περὶ θεοῦ συλλογισμῷ
ἅπαντα τὰ τῆς ἐμῆς ἀποδεικτικῆς προσεῖναι· οὗ ἕνεκα τοσαῦτα
ἠναγκάσθην πρὸς σὲ γράψαι, ἀπαλλάξαι σε τῆς δόξης ταύτης
βουλόμενος. ἐπεὶ εἴπερ καὶ ἐν ἐκείνοις ὑπὲρ τὴν ἐμὴν ἀποδεικτι-   (520)
κὴν ἑώρων σε τιθέντα τὸ θεῖον, οὐκ ἂν τοσαῦτα πρὸς σὲ περὶ
τούτου ἑώρας με γράφοντα. @1
  ἀλλὰ μὴν καὶ τὸ «συζυγεῖν» οὐ κατὰ τὴν τῶν παλαιῶν
ἐκλαβὼν διάνοιαν, μακρὰ καὶ περιττὰ περὶ τούτου διεξέρχῃ. τοῦτο
γὰρ οὐκ ἐπὶ παραθέσεως ἐνταῦθα εἴληπται, ἀλλ’ ὃν τρόπον εἰώθασι   (525)
χρῆσθαι αὐτῷ ἐπὶ τῶν πρός τι· ἐπεὶ γὰρ τὰ ἐνεργείᾳ πρός τι
ἅμα τῇ φύσει λέγεται παρ’ αὐτοῖς εἶναι καθόσον εἰσὶ πρός τι
συναναιροῦντά τε ἄλληλα καὶ συνεισφέροντα, καὶ πρὸς ἄλ-
ληλα τὴν ἑαυτῶν δύναμιν ἔχοντα, συζυγεῖν αὐτὰ ἀλλήλοις κατὰ
ταῦτα λέγουσιν.   (530)
  ὥστ’ ἐπεὶ ὁ ἐνεργείᾳ νοῦς καὶ τὰ ἐνεργείᾳ νοητὰ τὴν τῶν
πρός τι πρὸς ἄλληλα ἀναδέχονται σχέσιν—ὅτε γὰρ ἐνεργείᾳ
νοῦς τῷ τὰ νοητὰ νοεῖν ἐστι τοιοῦτος, καὶ τὰ ἐνεργείᾳ νοητὰ τῷ
ὑπὸ νοῦ νοεῖσθαι εἰσὶ τοιαῦτα—εἰκότως συζυγεῖν αὐτὰ ἀλλήλοις
λέγουσιν· ἐπεὶ τοσοῦτον δέουσιν ἐπὶ μερικῆς ἀλληλουχίας καὶ   (535)
σωματικῆς παραθέσεως τὸ τοιοῦτον νοεῖν, ὥστε καὶ πλέοντι τῆς
κατὰ σὲ ἀνακράσεως λέγουσι. σὺ μὲν γὰρ ἀνακίρνασθαι φῂς τὸ φῶς
τῷ νῷ ὡς ἕτερον ἑτέρῳ· ἐκεῖνοι δὲ τὸν κατ’ ἐνέργειαν νοῦν ταὐτόν
φασιν εἶναι τοῖς ὑπ’ αὐτοῦ νοουμένοις· νοοῦντα γὰρ τὰ νοητὰ
ἑαυτὸν νοεῖν ὡς αὐτὸν ὄντα τὰ νοητά, καὶ ἑαυτὸν μὲν πρώτως   (540)
νοεῖν.
  ἐπεὶ δὲ αὐτὸς εἰκών ἐστι τῶν ἐξῃρημένων θείων κατ’ αὐτούς,
τῷ ἑαυτὸν νοεῖν τιθέασιν αὐτὸν καὶ τὰ ἐξῃρημένα θεῖα νοεῖν,
ὡς τὴν ἐκείνων εἰκόνα νοοῦντα. ὥσπερ ἂν εἴ τις εἴποι ὁρᾶν τὸν @1
δεῖνα τὴν ἐκείνου ὁρῶν εἰκόνα. τοῦ δέ γε ὑπερουσίου φωτὸς   (545)
τοῦ ποιοῦντος τὸν νοῦν τοιοῦτον οἷον τὰ νοητὰ ἤτοι ἑαυτὸν νοεῖν,
οὔτε ἀνάκρασίν φασι πρὸς τὸν νοῦν εἶναι, οὔτε συζυγίαν, οὔτ’ ἐπα-
φήν, οὔτ’ ἄλλην τινὰ τοιαύτην σχέσιν· ἀλλὰ καθάπαξ ἀφανὲς εἶναι
τῷ νῷ, τοσοῦτον μόνον ξυνιέντι ὡς ἔστι τι ἐμοῦ ἐξῃρημένον ἐμὲ
τοιοῦτον ποιῆσαν, πλέον δ’ οὐδέν.   (550)
  τὰ μὲν οὖν ἐκείνων ταῦτα· οἷς ἔξεστί σοι καὶ ἀντιλέγειν
καὶ μή.
  ἂ δ’ αὐτῷ μοι ἐπέρχεται ἑκάστοτε φρονεῖν περὶ τοῦ λεγομένου
παραγίνεσθαι ταῖς ψυχαῖς φωτός, ταῦτά ἐστιν. εἴ τι ἔστι τοιοῦτον
φῶς ὃ παραγενόμενον τῇ ψυχῇ ὅπως ποτὲ καὶ πέφυκε πα-   (555)
ραγίνεσθαι, τὸ μὲν παθητικὸν αὐτῆς ξύμπαν—ἐν ᾧ τὸ χαίρειν
ἐστὶ καὶ λυπεῖσθαι, καὶ θυμοὶ καὶ ἐπιθυμίαι, καὶ φόβοι καὶ θάῤῥη
καὶ τὰ τοιαῦτα τῶν παθημάτων—νεκροῖ καὶ δοῦλον τῷ λόγῳ
ποιεῖ· ζῳοῖ δὲ καὶ διεγείρει καὶ ἀναχώννυσι τοῦτο αὐτῆς ᾧ ἀλή-
θεια καὶ ψεῦδος κρίνεται καὶ εἴδωλον καὶ ὄν, καθαῖρόν τε αὐτὸ   (560)
τῶν διεφθαρμένων καὶ ψευδῶν κρίσεων καὶ δοξῶν—ἃς ἐνεχά-
ραξεν αὐτῷ ἡ πρὸς (τὰ χείρω νεῦσίς τε καὶ ἐπιστροφὴ καὶ ἡ πρὸς)
τὰ ἔξω διὰ τῶν αἰσθήσεων ὁμιλία—καθάπαξ ἀπαλλάττον αὐτὸ
τῆς περὶ τὰ δίκαια καὶ καλὰ καὶ συμφέροντα καὶ αἱρετά, καὶ ἁπλῶς
τῆς περὶ τὰ πρακτὰ πάντα καὶ ὄντα πλάνης καὶ ἀφροσύνης·   (565)
καὶ ποιοῦν αὐτὸ τοιοῦτον οἷον ἐν μὲν ταῖς τῶν ὄντων θεωρίαις
αὐτὸ δι’ ἑαυτοῦ φαντασίας χωρὶς αὐτὸ τὸ ὂν ἀπταίστως νοεῖν, @1
τήν τε μίαν ἐκ τοῦ ἑνὸς διὰ πάντων ἥκουσαν πρόνοιαν μέχρι
τῶν ἐσχάτων θεωροῦν καὶ τὴν ἁπάντων πρὸς τὸ ἓν ἐπιστροφὴν
καὶ συναίρεσιν· ἐν δὲ ταῖς περὶ πρᾶξιν νοήσεσι «τὸ ἄριστον   (570)
ἀεὶ τῶν ἐνδεχομένων γενέσθαι» ὀξέως τε καθορᾶν ἅμα καὶ
αἱρεῖσθαι· ἐν δὲ ταῖς τῶν λογίων ἀναγνώσεσιν εὐστόχως ἕκαστα
ξυνιέναι, ἀναπλησθὲν ὑπὸ τοῦ φωτὸς δηλονότι σοφίας καὶ γνώσεως
καὶ εὐβουλίας καὶ συνέσεως, ἔτι δὲ καὶ ἰσχύος τοῦ ἀκλινῶς ἀεὶ
πρὸς τὰ κρείττω ποιεῖσθαι τὴν ἐπιστροφήν, ἦθος φυλάττον βέβαιον   (575)
καὶ αὐτὸ ἑαυτῷ πάντῃ ὁμολογούμενον. ὃ τοίνυν φῶς τοιούτοις τὴν
ψυχὴν δωρεῖται, αὐτὸ μὲν θεῖον τῷ ὄντι ἡγοῦμαι, μᾶλλον δὲ θεόν·
τὴν δὲ τοιαύτην ὑπ’ αὐτοῦ γενομένην ψυχήν, μακαρίαν ὄντως καὶ
εὐδαίμονα.
  τὴν δὲ πρὸς αὐτὴν τοῦ τοιούτου φωτὸς σχέσιν, οὐδέν   (580)
μοι διαφέρει εἴ τις συζυγίαν ἢ συμπλοκὴν ἢ παράθεσιν ἢ ἀνάκρα-
σιν ἢ θ’ ὅπως ποτὲ χαίρει ὀνομάζων ἐθέλει προσειπεῖν, μόνον εἰ
τοιαύτη ὑπ’ αὐτοῦ γίνεται.
  ὅπερ δέ ἐστι φῶς ψυχαῖς παραγενόμενον, τοιοῦτον μὲν ὧν
εἶπον οὐδὲν ποιοῦν, ἀλλ’ ὡς ἂν ἔτυχε καὶ πρότερον τὸ κριτικὸν   (585)
ἔχον, ἀληθείας πέρι καὶ ψεύδους τοιοῦτον ἐόν, εὐφροσύνης δέ τινος
μόνον καὶ θυμηδίας, εἴτε ῥητῆς εἴτε ἀῤῥήτου, τὴν ψυχὴν ἐμπιπλᾶν,
τούτῳ ἔγωγε οὔτε συζεύγνυσθαι οὔτε ἀνακίρνασθαι ἐπιποθῶ, ἕως
ἂν μή τίς με πείσῃ λόγος τί καὶ τὸ τοιοῦτον «τὴν ψυχὴν ὀνί-
νησιν».   (590)
  εἴ τις γὰρ τὴν τῆς σοφίας καὶ γνώσεως καὶ βουλῆς καὶ συ-
νέσεως καὶ τῶν τοιούτων παρὰ θεοῦ δόσιν τοῖς ἀξίοις, ἔλλαμψιν
τροπικῶς ὀνομάζει, ταύτης μόνον ἐφίεμαι καὶ ἐπήβολος γενέσθαι @1
εὔχομαι. τῶν δ’ ἄλλως λεγομένων ἢ γινομένων ἐλλάμψεων καὶ
ἄλλ’ ἄττα παρὰ τὰ εἰρημένα ψυχαῖς δωρουμένων, οὐ πάνυ τοι ἐρω-   (595)
τικῶς ἔχω· ἡγούμενος μηδὲν εἶναι ὄφελος ἀνοήτῳ ψυχῇ ἀφροσύνης
καὶ λήθης καὶ πλάνης καὶ ἀγνοίας καὶ δοξῶν ἀνοήτων ἀναπεπλη-
σμένῃ, φωτὶ συνοικεῖν καὶ ἀνακεκράσθαι οἵῳ μὴ ἐκ τῶν εἰρημένων
παθῶν καθαίρειν αὐτὴν πεφυκέναι καὶ γνῶσιν τῶν εἰς τὰ ὄντα
τοῦ ἑνὸς προόδων αὐτῇ ἐντιθέναι.   (600)
  περὶ μὲν οὖν τούτων ἡδέως ἂν ὁτουοῦν μαθητὴς ἐβουλή-
θην γενέσθαι, τὸ ἀληθέστατον περὶ αὐτῶν εὑρεῖν ποθῶν. ἀπο-
ρεῖν δέ μοι ἐπέρχεται τί ἄν τις καὶ ποιοίη περὶ τηλικούτων δια-
λεγόμενος, εἴ γε τοὺς συκοφαντοῦντας προαιροῖτο περὶ ἕκαστα
διευλαβεῖσθαι, διὰ ποίας φωνῆς τὰ νοούμενα δηλῶσαι πειραθείη,   (605)
περὶ ἣν οὐκ ἂν κακουργήσειε συκοφάντης ἀνήρ. ἦ γὰρ οὐ
καὶ τὸ «ἐφάπτεσθαι» καὶ τὸ «ἀνακίρνασθαι» τὰ σὰ ταῦτα, ὁμοίως
τῷ «συζυγεῖν» διαβάλοι ἄν τις ἐπὶ νοῦ καὶ νοητῶν ἀκούων αὐτὰ
λεγόμενα; εἴ γε τὸ μὲν «ἐκλαμβάνει ἐπὶ τῶν σωμάτων ὧν ἅμα τὰ
πέρατα», τὸ δὲ «ὡς ἐπὶ τῶν ὑγρῶν ὅταν τῇ ἑκατέρου εἰς τὸ ἕτερον   (610)
μεταβολῇ καὶ συγχύσει, ἕτερον ἐξ ἑτέρων γένηται», τί οὖν ποιή-
σομεν, ἀδελφέ, περὶ ἀφανῶν καὶ νοητῶν διαλεγόμενοι, τῶν ὀνο-
μάτων σχεδὸν πάντων τοῖς προφανέσι καὶ αἰσθητοῖς τὴν ἀρχὴν
τεθέντων;
  ἃ δὲ μάλιστα ἀδικεῖς—καὶ οὐκ οἶδ’, ὅπως ἡ ἱερά σου   (615)
ψυχὴ ἠνέσχετο τοιαῦτα κατὰ χριστιανοῦ καὶ φίλου ἀνδρὸς μηχανή- @1
σασθαι—ἐκεῖνά ἐστιν· ὅτι ἐμοῦ μετὰ πάσης εὐλαβείας καὶ ὁσιό-
τητος καὶ αἰδοῦς, ὡς προσῆκεν ἀνδράσιν ἐπιγινώσκουσιν ἑαυτούς,
περὶ τῶν θείων διαλεγομένου, καὶ μάλιστα τὰ περὶ ἀποδείξεως
εἰρημένα πάντα ἐπὶ βοηθείᾳ τῶν πατέρων εἰρηκότος, δεινὸν ποιου-   (620)
μένου εἴ τις ταῖς ἀποδείξεσι μᾶλλον ἢ τοῖς ἐκείνων προσανέχοι λό-
γοις, σὺ τὸν ὅλον λόγον διέθηκας ὥσπερ ἂν εἰ, συγκρίσεως προκειμέ-
νης τῶν τε ἁγίων ἡμῶν πατέρων καὶ τῶν φιλοσόφων ποτέροις δεῖ
μᾶλλον ἕπεσθαι, ἐγὼ μὲν ἠξίουν μᾶλλον τοῖς ἕλλησι τὸν νοῦν προ-
σέχειν, σὺ δ’ ὑπὲρ τῶν πατέρων ᾤου δεῖν τὸν λόγον ποιεῖσθαι,   (625)
τούτοις ἀξιῶν δεῖν μᾶλλον πάντας προσθέσθαι. καὶ διὰ ταῦτα οἷς
μὲν τῶν ἑλλήνων κατηγορεῖς, σὺν αὐτοῖς κἀμὲ τάττεις· οἷς δὲ ὑπὲρ
τῶν πατέρων ἀγωνίζῃ, ἐναντιούμενον αὐτοῖς εἰσάγεις καὶ ὑποκρίνῃ
ὑπὲρ αὐτῶν ὑπὸ θείου ζήλου ἀγανακτεῖν ὡς ὑπ’ ἐμοῦ ὑβριζομένων.
  οὕτως οὖν διαθεὶς ἀπ’ ἀρχῆς μέχρι τέλους πάντα τὸν λό-   (630)
γον, τό γε δοκεῖν εὐσεβῆ ὅσον ἐπὶ σοὶ ἥκει, ἀφείλου με· οὐ γάρ
ἐστιν ὅπως ὅσοι, τῇ δικαίᾳ περὶ σοῦ δόξῃ κατεχόμενοι, ἐν-
τεύξονται τῷ τοιούτῳ λόγῳ μήπω τοῖς ἐμοῖς ἐντυχόντες οὐ φαῦλα
περὶ ἐμοῦ δοξάζειν τά γ’ ἐς πίστιν πεισθήσονται. οὐκ ὀλίγους γὰρ
καὶ νῦν παραγενόμενος εἰς θεσσαλονίκην ἑώρακα καταπεισθέντας   (635)
ἤδη ὑπὸ τοῦ σοῦ λόγου δυσσέβειάν μου καταγινώσκειν.
  ποίαν οὖν ταῦτα ἀδαμαντίνην οὐκ ἂν ἐκταράξειε ψυχὴν καὶ
τοῦ καθεστηκότος ἐκστήσειε; ποῖον νενεκρωμένον θυμὸν οὐκ ἂν
διεγείραι καὶ ζῶντα ἀποφῆναι καὶ τὸν τηλικαῦτα ἀδικοῦντα
ἀμύνεσθαι προθυμούμενον; ποῖος γὰρ λογισμὸς πρὸς τηλικοῦτον   (640)
μέγεθος συκοφαντίας ἀντισχῦσαι δυνήσεται; ἀλλ’ ὁ μὲν θυμός, εἴ
τις καὶ ἔστιν, ἔστω κατὰ τοῦ ὄφεως· ὁ δὲ λογισμὸς πάλιν, κατὰ
τὴν θείαν ἐντολήν, πρὸς ἀπολογίαν ἑτοίμως ἐχέτω. @1
  καὶ πρῶτον ἐκεῖνο τὴν σὴν ἀξιούτω ἀγάπην ἐπὶ νοῦν λαβεῖν,
ὡς ἐμὲ οὐδὲν ἕτερον ἢ ἡ πρὸς τὰ θεῖα εὐλάβεια πρὸς τοὺς περὶ   (645)
ἀποδείξεως λόγους ἐκίνησε καταπεῖσαι βουλόμενον πάντας ἁπλῶς
καὶ ἀπεριέργως τοῖς λογίοις πείθεσθαι, μηδεμίαν ἀπόδειξιν αὐτῶν
προτιμῶντας καὶ μηδὲν ἕτερον περὶ θεοῦ μήτ’ ἐννοεῖν μήτε λέγειν
παρὰ τὰ θειωδῶς ἡμῖν ἐκ τῶν ἱερῶν ἐκπεφασμένα λογίων.
  εἶτα φέρε πρὸς θεοῦ τὸν λογισμὸν κύριον τῶν ἐν σοὶ πάν-   (650)
των ποιήσας, ἀπόκριναι· εἴ τινες ἔτι περιῆσαν τῶν τὰ ἑλλήνων
φιλοσοφούντων μήπω τὰ ἡμέτερα μυηθέντες, καὶ τούτων οἱ μὲν
τοιαύτῃ τινὶ προκατειλημμένοι ἐτύγχανον δόξῃ, ὡς οὐκ ἐν πᾶσιν
ἀποδείξεις ζητεῖν χρή, ἀλλ’ ἔστιν ἃ τῶν μεγάλων πιστὰ ἡγητέον καὶ
χωρὶς ἀποδείξεως—τὰ γὰρ πρῶτα θεῖα καὶ τὰ ὑπὸ θεοῦ   (655)
ἀμέσως οἰκονομούμενα ὑπὲρ ἀπόδειξιν εἶναι, διὸ εἴ τι περὶ αὐτῶν
παρὰ θείου ἀνδρὸς λέγοιτο πιστεύεσθαι δεῖ ἀναποδείκτως—, οἱ
δέ, τούτοις μόνοις τῶν ζητουμένων ᾤοντο δεῖν περὶ πάντων πι-
στεύειν, ὧν ἐξικνεῖται ἀπόδειξις, εἶτα διεξιόντος τινὸς τὰ ἡμέτερα
ἤκουον, ποτέρους οἴει μᾶλλον ἂν παρεσκευάσθαι πρὸς ὑποδοχὴν   (660)
τῶν λεγομένων; ἢ δῆλον ὅτι τοῖς μὲν τὴν ἀπόδειξιν περὶ πάντων
ζητοῦσιν ἀδύνατα πάντῃ τὰ τοιαῦτ’ ἂν ἔδοξε δόγματα, ἐκείνους
δ’ οὐδὲν ἂν ἐκώλυσε τοῖς λεγομένοις πεισθῆναι; οἶμαι δ’ ὅτι καὶ
τῶν ἐπὶ τῶν ἀποστόλων φιλοσόφων, τούτοις μόνοις ἐδόκει μωρία
εἶναι τὸ εὐαγγέλιον, οἳ ἐπὶ πάντων ἀποδείξεις ἐζήτουν· ὅσοι δὲ   (665)
ἐκείνης τῆς δόξης ἐτύγχανον ὄντες, ἐκ τούτων μόνων εἶναι τοὺς
πιστεύσαντας. @1
  πῶς οὖν ἐγώ, ὦ θαυμάσιε, ταύτης προϊστάμενος τῆς δόξης,
ἣ αἰτία καὶ τοῖς ἀπίστοις πίστεως γένοιτ’ ἄν, οὐ στοιχῶ κατὰ
σὲ τῇ θεοπνεύστῳ γραφῇ; πῶς ἐκ τῆς αὐτῆς παρασκευῆς κατὰ   (670)
τῶν ἡμετέρων ἕλληνες ἐχώρησαν, ὡς σὺ φῄς, ἐξ ἧς, ὁ ἀληθὴς λέγει
λόγος, τὰ ἡμέτερ’ ἂν φρονεῖν κατεπείσθησαν; εἰ τοίνυν ἐγὼ ὑπὲρ
ἀπόδειξιν ἀξιῶν τὰ χριστιανῶν πιστεύεσθαι δόγματα, ἀναιδῶς ἔχειν
περὶ αὐτὰ παρὰ σοῦ κρίνομαι, τίς ἔτι κατὰ σὲ ὁ αἰδοῦς αὐτὰ ἀξιῶν;
ὁ ἀποδείξεσιν ἁλωτὰ πιστεύων αὐτὰ εἶναι; οὐκοῦν «ἄνω ποτα-   (675)
μῶν χωροῦσι παγαί».
  ἀλλ’ ἐπαινεῖς, φησί, τοὺς ἕλληνας καὶ θαυμασίους ἀποκαλεῖς.
ἀλλ’ εἰ μέν, ὦ βέλτιστε, ἐν οἷς τοῖς πατράσι διαφέρονται τούτους
ἐπῄνουν εἰκότως ἄν μοι ἐμέμφου· εἰ δ’ ἐν τούτοις αὐτοὺς
ἐπαινῶ ἐν οἷς ταὐτὰ τοῖς ἡμετέροις φρονοῦντας ὁρῶ, ἐρανιζόμενος   (680)
καὶ ἐκ τῶν ἐκείνων τὸ ὑπέρσεμνον τῶν καθ’ ἡμᾶς δογμάτων, πῶς
οὐκ ἀδικεῖς, εἰ ταῦτά μοι ἐγκαλεῖς;
  καὶ μὴν οὐκ ἔστιν εἰπεῖν ὁσάκις αὐτὸ τοῦτο οἱ πατέρες
ἡμῶν διαμαρτύρονται, ὡς οὐκ ἀποδεικτά ἐστι τὰ χριστιανῶν δόγ-
ματα, ἐν οἷς τε περὶ ἀκαταλήπτου διαλέγονται καὶ πρὸς εὐνόμιον   (685)
μάλιστα ἀποτείνονται. πῶς οὖν αὐτοῖς οὐχ ἕπομαι, αὐτὰ ταῦτα
καὶ αὐτὸς ὑπὸ τῆς αὐτῆς εὐλαβείας κατασκευάζων, ἅπερ αὐτοὶ ἁπλῶς
ἀπεφήναντο; τί τοίνυν λέγοντας ἢ τί φρονοῦντας ὁρῶν ἡμᾶς, ὦ
ἄνθρωπε, ὑβριστὰς τῶν πατέρων ἀποκαλεῖς καὶ περὶ τὰ θεῖα ἀναιδεῖς @1
καὶ τῶν λογίων ἐπηρεαστὰς καὶ οὐ στοιχοῦντας τῇ θεοπνεύστῳ   (690)
γραφῇ; ὅτι τὰ χριστιανῶν δόγματα ὑπὲρ ἀπόδειξιν εἶναι τίθεμαι;
ὅτι εἴ τι ἐστὶν ἐν αὐτοῖς ζητούμενον μὴ δεῖν φημι ἐκ τῶν κοινῶν ἐν-
νοιῶν τὴν τούτου ποιεῖσθαι θήραν, ἀλλ’ ἐκ τῶν ἤδη ἐν αὐτοῖς ὡμο-
λογημένων; ὅτι ἐν οἷς φαίνεταί τις ἐναντιότης τῶν λογίων πρὸς
τὰ ἐκ τῶν λογισμῶν δεικνύμενα, τὰ τῶν λογίων προτιμᾶσθαι κε-   (695)
λεύω; ὅτι εἴ τι καὶ ἕλληνες εἶπον τοιοῦτον οἷον τοῖς ἡμετέροις
συμφωνεῖν, παρὰ θεοῦ ἰσχυρίζομαι πεφανερῶσθαι αὐτοῖς;
  ταῦτά ἐστι, δι’ ἃ φῂς ἡμᾶς συντετρῖφθαι καὶ ἐκτετραχηλί-
σθαι καὶ εἰς μέγαν κρημνὸν ἀφεῖσθαι καὶ εἰς τἀναντία περι-
τετράφθαι καὶ τῷ ἀπόλλωνι συντετάχθαι καὶ θρήνου μεγάλου   (700)
δεῖσθαι; καὶ πῶς ἄν τις ἄλλως σέβας ὅτι πλεῖστον καὶ εὐλάβειαν
ἔδειξε πρὸς τὰ χριστιανῶν, καὶ μᾶλλον ἂν αὐτὰ ἀπεσέμνυνεν
ἢ ταῦτα λέγων τε καὶ φρονῶν;
  ἐπεὶ δὲ ἐν οἷς τῶν ἑλλήνων κατηγορεῖς οὐκ ὀλίγα τῶν εἰς
ἐμὴν τεινόντων διαβολὴν ἀναμέμικται, πειράσομαι, καὶ ταῦτα   (705)
δηλώσας, τἀληθῆ ἀπολογήσασθαι. συντέθειται δή σοι ἅπας ὁ
καθ’ ἑλλήνων λόγος ὡς ἐπὶ τοιαύτης τινὸς ὑποθέσεως.
  ὅτι τῶν μὲν ἑλλήνων ἀξιούντων ὑπὲρ ἀπόδειξιν εἶναι τὰ
θεῖα νομίζεσθαι, τῶν δὲ ἁγίων ἡμῶν πατέρων ἀποδεικτὰ εἶναι
αὐτὰ ἀποφαινομένων, καὶ τῶν ἐν αὐτοῖς ζητουμένων ἕκαστον δι’ ἀπο-   (710)
δείξεως εὑρίσκειν οἰομένων, εἶτα ἐγὼ ἐκείνους μὲν διὰ ταῦτα ὑπερ-
εθαύμαζον καὶ ὑπεραπεδεχόμην, τοῖς δὲ πατράσιν ἡμῶν ὡς ἰδιωτι-
κῶς περὶ τὰ θεῖα ἔχουσιν ἐμεμφόμην, καὶ πᾶσι παρεκελευόμην
τούτων ὡς ἀμαθῶν ἀφεμένους, τοῖς φιλοσόφοις μᾶλλον ἐν τούτοις
θέσθαι· εἶναι γὰρ τὴν τούτων περὶ τῶν θείων ὑπόληψιν τὴν τῶν @1   (715)
ἀποδείξεων αὐτὰ ἐξαίρουσαν, πολλῷ βελτίονα καὶ προσήκουσαν μᾶλ-
λον τοῖς θείοις ἢ τὴν τῶν πατέρων ἁλωτὰ ταῖς ἀποδείξεσι τὰ θεῖα
οἰομένων· ὡς οὖν τοιαύτης τινὸς ὑποκειμένης ὑποθέσεως καὶ οὕτω
περὶ τούτων ἐμοῦ ὑπειληφότος (τε καὶ γεγραφότος), σὺ θείῳ ἐμπνευ-
σθεὶς ζήλῳ, δεινὸν ποιησάμενος εἴ τις τοιαῦτα εἰς τοὺς πατέρας   (720)
ὑβρίζει, τοὐναντίον δεῖξαι διὰ τῶν παρόντων λόγων μετὰ πολλοῦ
τοῦ περιόντος ἐπεχείρησας, ἰσχυριζόμενος καὶ διὰ πολλῶν δεικνὺς
ἐνθυμημάτων ὡς ἡ τῶν πατέρων περὶ τοῦ ἀποδεικτὰ εἶναι τὰ
θεῖα δόξα ἀσυγκρίτως ὑπερέχει τοῦ κατ’ ἀριστοτέλην ὑπὲρ
ἀπόδειξιν· ὃς καὶ δαίμοσι καὶ τοῖς ἐγκοσμίοις, κατ’ αὐτὸν θεοῖς, τὸ   (725)
ὑπὲρ ἀπόδειξιν ἀπονενέμηκε. διὰ δέ γε τῆς κατὰ τοὺς πατέρας
ἀποδείξεως, τὰ τ’ ἔσχατα τῶν λογικῶν καταλαμβάνομεν ὡς ἔχει τά-
ξεώς γε καὶ σχέσεως πρὸς ἡμᾶς, καὶ ἔτι καθόσον ἐγχωρεῖ καὶ τὸ
πρῶτον τῶν ὄντων· τῶν γὰρ ἐναντίων τὴν αὐτὴν εἶναι ἐπιστήμην
καὶ τὴν αἴσθησιν μαρτυρεῖν.   (730)
  ταῦτα δὴ λέγων, οἴει πάντως εἰς τὸν ἔπειτα χρόνον τοῖς του-
τονὶ τὸν σὸν λόγον ἀναγνωσομένοις τοιαύτην τινὰ δόξαν περὶ ἡμῶν
παραστήσεσθαι, ὡς ὁ ἰταλὸς βαρλαὰμ ἄτοπός τις ἄνθρωπος ἦν,
ὑποκρινόμενος μὲν τὰ χριστιανῶν, ἕλλην δ’ ὢν καθαρῶς, εἴ γε τὸ
καθ’ ἕλληνας ὑπὲρ ἀπόδειξιν θειότερον ἡγοῖτο εἶναι καὶ σεμνότερον   (735)
καὶ μᾶλλον τοῖς ἡμῶν κρείττοσι προσῆκον ἢ τὸ κατὰ τοὺς πατέρας
ἀποδεικτόν. καὶ εἰ μὴ ὁ γενναῖος παλαμᾶς, ζήλῳ πυρωθεὶς θείῳ,
παρελθὼν πρὸς ταύτην ἀντεῖπε τὴν δόξαν, πολλοὺς ἂν ὁ ἀλιτήριος
βαρλαὰμ τῶν ἀκεραιοτέρων διέφθειρε.
  τοιαύτη μὲν οὖν δραματουργία ὑπὸ τῆς σῆς διανοίας κατὰ   (740)
τοῦ μηδὲν ἠδικηκότος σε μεμηχάνηται, ἐκ τῆς τῶν εὐσεβῶν χο- @1
ρείας ἐκβαλεῖν αὐτὸν πειρωμένης. ἐγὼ δὲ πάλιν ἀφεὶς τὸν θυμὸν
κατὰ τοῦ ὄφεως, ὃν καὶ οἶμαι αἴτιον τῆς ἀδίκως μοι ἐπενεχθείσης
ἐπηρείας ταύτης γεγενῆσθαι, καθαρῷ τῷ λογισμῷ αὖθις πρὸς
τὴν ἐμοὶ φιλτάτην κεφαλὴν τὰ εἰς ἀγάπην τείνοντα ἀπολογή-   (745)
σομαι.
  καὶ πρῶτον ἐκεῖνο ὡς ἐγὼ οὐδαμοῦ ταύτην τὴν φωνὴν
ἀριστοτέλους ἀκήκοα ὡς τὰ θεῖα ὑπὲρ ἀπόδειξιν· οὐδ’ ἔστιν
οἶμαι τοῦ ἀνδρὸς τούτου σύγγραμμα τοιοῦτον, οἷον τοιαῦτα
περὶ θείων εἴτ’ ἐγκοσμίων εἴθ’ ὑπερκοσμίων εἴθ’ ὡντινωνοῦν διο-   (750)
ρίζεσθαι· μᾶλλον δὲ τοὐναντίον, περὶ τοσούτων μόνων τῶν με-
γάλων ὁρῶμεν αὐτὸν ἀποφαινόμενον πανταχοῦ, ὅσων ἐξικνεῖται
ἀπόδειξις· εἴτε δὲ ἔστι τι ταύτην διαφεῦγον εἴτε οὐκ ἔστιν,
οὐδαμοῦ προσδιοριζόμενον. πῶς οὖν ἐγὼ κατ’ ἀριστοτέλην
φημὶ εἶναι ὑπὲρ ἀπόδειξιν τὰ θεῖα ὃς οὐδαμοῦ φαίνεται τοῦτο   (755)
λέγων;
  τῶν μέντοι πυθαγορείων καὶ τῶν περὶ πλάτωνα ἀκήκοα
μὲν τὸ τοιοῦτον δόγμα, πλὴν ἔγωγε οὐ διὰ τοὺς τούτων λόγους
ὑπὲρ ἀπόδειξιν ἔφην εἶναι τὰ χριστιανῶν, ἀλλὰ δι’ ἃς ἐν τῷ συγ-
γράμματι διεξῆλθον αἰτίας ἃς σὺ παρελθὼν διαβάλλεις με ὡς   (760)
ταὐτὰ περὶ θεοῦ ἀριστοτέλει φρονοῦντα.
  εἶτα μέντοι, εἰ ἐμοὶ πρόθεσις ἦν, ἐν ἐκείνοις οὐχ ἁπλῶς ἐξαί-
ρειν τῶν ἀποδείξεων ἅπερ ἄν τις ὑπολάβοι θεῖα εἶναι, ἀλλ’ ὡρισμέ-
νως τὰ χριστιανῶν δόγματα, περὶ δὲ τοιούτων δογμάτων λόγος
οὐδεὶς οὐδενὶ τῶν ἑλλήνων, πῶς ἐμὲ φῂς καθ’ ἕλληνας λέγειν ἐν   (765)
τοῖς χριστιανῶν τὸ ὑπὲρ ἀπόδειξιν; τίνι γὰρ τῶν ἑλλήνων πώ- @1
ποτ’ ἐμέλησε τοιαῦτα περὶ τῶν ἡμετέρων δογμάτων ἀποφήνασθαι; εἰ
δ’ ἐκεῖνοι, ὡς σὺ φῄς, τὰ μὴ ὄντα θεῖα θεῖα εἶναι ὑπολαβόντες ὑπὲρ
ἀπόδειξιν αὐτὰ εἶναι ἀπεφήναντο, πῶς οὐκ αἰσχυνόμεθα ἡμεῖς
οἱ τὰ ὄντα θεῖα πρεσβεύοντες μὴ τολμῶντες αὐτὰ μηδὲ   (770)
τοσοῦτον τιμᾶν;
  ἀλλὰ μὴν οὐδὲ τοὺς ἁγίους πατέρας τεθέαμαί που ἀποδεικτὰ
λέγοντας εἶναι τὰ χριστιανῶν δόγματα· μᾶλλον μὲν οὖν καὶ τού-
τους τ’ ἀναντία ἰσχυριζομένους πολλαχοῦ ἑώρακα πρὸς τοὺς πει-
ρωμένους τὰ λόγια ὡς συμφωνοῦντα δεικνύναι ταῖς ἀποδείξεσιν·   (775)
καὶ διὰ τοῦτο ἀναγκαζομένους πολλὰ αὐτῶν παρεξηγεῖσθαι καὶ
διαφθείρειν αὐτῶν τὴν διάνοιαν· πρὸς γὰρ τοὺς τοιούτους ἀπο-
τεινόμενοι οἱ πατέρες ὑπὲρ ἀπόδειξιν εἶναι τὰ χριστιανῶν διαβε-
βαιοῦνται δόγματα.
  ἀλλὰ μὴν οὐδ’ ἐν τῷ ἐμῷ συγγράμματι σύγκρισίν τινα τοιαύ-   (780)
την ποιούμενος τοὺς ἕλληνας προὔκρινα· οὐ γὰρ ἔφην ὅτι οἱ
πατέρες ἀποδεικτὰ μὲν εἶναι τὰ θεῖα λέγουσιν, πλὴν οὐ καλῶς, ἀλλὰ
κάλλιον ἕλληνες λέγουσιν, ὡς τὸ σὸν δρᾶμα βούλεται.
  ἀλλ’ εἰδὼς πολλῷ πρότερον ὡς τῶν πατέρων ἐστὶν οἰκεῖον
τὸ δόγμα, οὐχ ὡς ἐναντιουμένους αὐτοῖς τοὺς ἕλληνας προὔ-   (785)
κρινα, ἀλλ’ ὡς συμφωνοῦντας ἐθαύμασα, καὶ τοῦ τοιούτου θαύ-
ματος πρὸς τοὺς πατέρας ἀτεχνῶς ἀναφερομένου.
  «ναί, φησιν, ὑπὲρ τὴν σὴν μὲν ἀπόδειξίν ἐστι τὰ θεῖα»,
«ἀλλ’ οὐ ταύτης μόνον ὑπέρτερα, ἀλλὰ καὶ τῆς πατροπαραδό-
του». @1   (790)
  τί ἔτι διαφερόμεθα, ὦ θεσπέσιε δέσποτα; ὑπὲρ τίνος λοιπὸν
ὁ θερμὸς ζῆλος καὶ ἡ ἐξ αὐτοῦ μάχη; καὶ γὰρ τἀμὰ αὐτὰ ταῦτά
ἐστιν, ὅτι οὐχ ὑπὲρ τὴν ἐμὴν μόνον, ἀλλ’ ἁπλῶς καὶ ὑπὲρ πᾶ-
σαν ἀπόδειξίν ἐστι τὰ θεῖα. οὐκοῦν συμφωνοῦμεν; ἀγαπᾶν
ἄρ’ ἀλλήλους μόνον χρὴ ὡς ταὐτὰ περὶ τῶν αὐτῶν φρονοῦντας, οὐ   (795)
φιλονεικεῖν.
  «ἥκιστα· σὺ γὰρ κατ’ ἀριστοτέλην τοῦτο λέγεις». ἀλλ’ ἀδι-
κεῖς· οὐδαμοῦ γὰρ τοῦτ’ ἐνεδειξάμην αὐτός, ὡς δεῖ τὰ χριστιανῶν
δόγματα πρὸ τῶν ἀποδείξεων τιθέναι, κατὰ τὴν ἀριστοτέλους περὶ
τῶν θείων δόξαν. πῶς γὰρ ᾧ γε οὐδὲν τοιοῦτον ξύνοιδα;   (800)
  «ἀλλὰ μέγα οἴει τὸ ὑπὲρ ἀπόδειξιν τοῦτο, μὴ μέγα ὄν·
καὶ καλλωπίζῃ ὥς τι ποιῶν· ὥσπερ ἂν εἴ τις δείξας τὸν ἥλιον
λαμπρότερον πυγολαμπίδος, ἔπειτα ᾤετο τὴν ἀξίαν ἀποδεδωκέναι
αὐτῷ τιμήν». οὐ μὰ τὴν ἱερὰν κεφαλήν, οὐ τοῦτο μέγα ᾤμην·
ἀλλ’ εἰ δυνηθείην σὲ καταπεῖσαι μὴ ἀποδεικτὰ τὰ θεῖα ὑπολαμβά-   (805)
νειν, τοῦτο μέγα τῷ ὄντι ἡγούμην, ὅτε σε ἑώρων γενναίως πάνυ
ἰσχυριζόμενον διὰ ταύτης τῆς ἀποδεικτικῆς ἣν νῦν ἐμὴν ἀποκα-
λεῖς καὶ τὰ ὑπερκόσμια πάντα δυνατὸν εἶναι καταλαβεῖν· εἶναι
γὰρ εὐπορεῖν ἐπ’ αὐτῶν πάντων ὅσα περὶ ἀποδείξεως ἀριστοτέλει
διώρισται.   (810)
  εἶτα μέντοι, εἰ ἀνάξιον παντάπασι τῷ ἡλίῳ καὶ μικροπρεπὲς
λαμπροτέρῳ πυγολαμπίδος λέγεσθαι, τὸ ὑπολαμβάνειν αὐτοῦ τὸ
τοιοῦτον ζῷον τηλαυγέστερον καὶ φωτὶ ἐπικρατέστερον πόσης ἂν
εἴη τυφλότητος; @1
  «ἀλλ’ ἔργῳ ὑπὸ τῶν πατέρων συλλογίζεσθαι περὶ θεοῦ τὸν   (815)
ἐνδεχόμενον τρόπον ἐδιδάχθημεν». ἀλλὰ μὴν οὐδ’ αὐτὸς τοῦτο
οὐδαμοῦ τοῦ συγγράμματος ἐκώλυσα, ἀλλὰ καὶ διαλέγεσθαί φημι
δυνατὸν εἶναι περὶ τῶν θείων ὀρθῶς καὶ συλλογίζεσθαι, καὶ σὲ
ἕνα τίθεμαι τῶν μάλιστα περὶ θείων πραγμάτων συλλογί-
ζεσθαι ὀρθῶς καθόσον ἐγχωρεῖ δυναμένων.   (820)
  «ἀλλὰ δεῖ τοὺς καλῶς ὑφ’ ἡμῶν περὶ θείων πραγμάτων
γινομένους συλλογισμούς, ἀποδεικτικοὺς διὰ τὸ τοῦ πράγματος
σεμνὸν προσαγορεύειν». καὶ μὴν αὐτὸς τοῦτο ῥητῶς συνεχώ-
ρησα, φάμενος ὡς, διττοῦ ὄντος τοῦ τῆς ἀποδείξεως ὀνόματος,
καλῶς ἂν ἔχοι τοὺς περὶ θεοῦ ὑγιεστάτους συλλογισμοὺς ἀποδει-   (825)
κτικοὺς προσαγορεύειν.
  «ἀλλ’ αὖθις διαλεκτικοὺς ἀξιοῖς μᾶλλον τοὺς τοιούτους τῶν
συλλογισμῶν ὀνομάζεσθαι». ἀλλὰ δὴ καὶ τοῦτο σὺ συγχω-
ρεῖς ὅταν λέγῃς τὸ δ’ ἀπὸ τῶν ἐκείνοις συγχωρουμένων δεῖν ἡμᾶς
πρὸς αὐτοὺς διαλέγεσθαι, σύμφημι καὶ αὐτός. Τοῦτο γάρ ἐστι τὸ   (830)
διαλεκτικῶς πρός τινας διαλέγεσθαι, τὸ ἐξ ὧν αὐτοὶ συγχωροῦσι
ποιεῖσθαι πρὸς αὐτοὺς τὸν λόγον. ὥστε ὃ ἐγὼ ὄνομα ἐπιφη-
μίζω τοῖς τοιούτοις τῶν λόγων, σὺ τὸ ὑπὸ τὸ τοιοῦτον ὄνομα
πρᾶγμα συγχωρῶν ἐπ’ αὐτῶν, οὐδ’ ὁτιοῦν ἐμοί, οὐδὲ περὶ τουτὶ
φαίνῃ διαφωνῶν.   (835)
  τί ἔτι τὸ σὲ ταράξαν καὶ τὸν ζῆλον ποιῆσαν καὶ τὸν ἐμὸν
ἀναγκάσαν φιλόσοφον τοσαύτῃ κατ’ εὐσεβοῦς ἀνδρὸς χριστιανο-
κατηγορίᾳ χρήσασθαι; εἰ γὰρ σὺ μὲν ὁμοίως ἐμοὶ ὑπὲρ πᾶσαν @1
ἀπόδειξιν καὶ τὴν ἐμὴν καὶ τὴν πατροπαράδοτον τίθης νῦν τὰ
θεῖα, καὶ οὐκ ἀποδοκιμάζεις τὸ διαλεκτικῶς περὶ αὐτῶν διαλέγε-   (840)
σθαι, ἐγὼ δ’ αὖθις ὁμοίως σοὶ οὔτε κατ’ ἀριστοτέλη δοξάζω τὸ
ὑπὲρ ἀπόδειξιν τοῦτο, οὔτε μέγα τοῦτο οἰόμενος, οὔτε μὴν περὶ
τῶν θείων συλλογίζεσθαι ὡς προσῆκε κωλύων, οὔτ’ ἀπαγο-
ρεύων μὴ ἀποδεικτικοὺς τοὺς τοιούτους συλλογισμοὺς διὰ τὸ
σεμνὸν ὀνομάζεσθαι, οὐκ ἤδη τοῦ τῆς φύσεως ἐχθροῦ ἔργον   (845)
τοὺς οὕτω τῷ ὄντι ὁμοφωνοῦντας ὡς διαφερομένους διατι-
θέναι;
  ἴσθι, ἀδελφέ, ὡς ταὐτὰ ἐμοὶ φρονῶν ὅσα γε ἀπὸ τοῦ πα-
ρόντος λόγου συνιδεῖν ἔχω, φαντασίαν μόνον διαφερομένου, οὐκ
οἶδ’ ὅτι βουλόμενος ἐπιτετήδευκας. ἐπεὶ εἴ τις ἱκανῶς κατανοήσοι   (850)
τὰς ἀμφοτέρων περὶ τῶν αὐτῶν διανοίας, εὑρήσει τὰς αὐτὰς οὔσας.
  ἐπεὶ δὲ πρὸς τῷ τέλει τοῦ λόγου, ἐπ’ ἀγάπην ἡμᾶς φαίνῃ
προσκαλούμενος, εὔχομαι ἵνα καὶ διανοίᾳ τοῦτο λέγῃς· ἐπεὶ τά
γε σὰ γράμματα, τοὐναντίον σοι μαρτυρεῖ· οἱ γὰρ σοὶ λόγοι
οὑτοιὶ ὕβριν τοσαύτην καὶ περιφρόνησιν πνέοντες καὶ τύφον καὶ   (855)
συκοφαντίαν, δῆλοί εἰσι γεννήματα ὄντες ψυχῆς ἥκιστ’ ἀγαπώσης
τὸν πρὸς ὃν λέγονται. οὐδεὶς γὰρ ὃν ἀγαπᾷ, συκοφαντεῖν προαρεῖται.
εἰ δὲ φαίης με κἂν τούτῳ διαμαρτεῖν, ὅπερ εὔχομαι, ἐρεῖς· ἐγὼ
γὰρ ἃ μὲν φαῦλα περὶ ἀνθρώπων ἐπέρχεταί μοι ἑκάστοτε ὑπολαμ-
βάνειν, εὔχομαι ψευδῆ εἶναι, ἃ δ’ ἐσθλά, ἀληθῆ—πλὴν τὰ γ’ ἐμὰ   (860)
ἕτοιμα—· οὔτε γὰρ τὰ πρότερον οὔτε ταῦτα, σὺν θεῷ δ’ εἰπεῖν,
μισῶν σε ἔγραψα