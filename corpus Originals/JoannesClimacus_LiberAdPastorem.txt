(1165) ΠΡΟΟΙΜΙΟΝ.   

  Ἐν τῇ μὲν κάτω βίβλῳ ἔγωγέ σε, θεσπέσιε Πάτερ,   (1)
πάντων ἔσχατον τέταχα· ἒν τῇ δὲ ἄνω, σὲ πέπεισμαι πάντων ἡμῶν ἐν τῇ ἀπογραφῇ τῇ θείᾳ προτερεύειν· εἴπερ ἐστὶν ὁ εἰρηκὼς ἀληθής, ἔσονται
οἱ ἔσχατοι τῷ φρονήματι, πρῶτοι τῷ ἀξιώματι.   (5)
Σχόλιον Μάρκου μοναχοῦ   
  Ὅταν ἀκούσῃς, ὅτι ἔσονται οἱ ἔσχατοι πρῶτοι·   (7)
καὶ τὸ ἔμπαλιν, μετόχους ἀρετῶν καὶ μετόχους ἀγάπης νόει· ἀγάπη γὰρ ἐσχάτη μὲν ἀρετῶν τυγχάνει
κατὰ γένεσιν· πρώτη δὲ εὑρίσκεται πνευματικῶς   (10)
κατὰ τὴν ἀξίαν, τὰς προγεγενημένας αὐτῆς ἐσχάτας
ἀποδεικνύουσα.
1.
(1165) ΚΕΦΑΛ. Αʹ.   

  Ποιμὴν κυρίως ἐστίν, ὃς τὰ ἀπολωλότα λογικὰ δι’   (1)
ἀκακίας, δι’ οἰκείας σπουδῆς καὶ εὐχῆς ἀναζητῆσαι,
καὶ ἀνορθῶσαι δυνάμενος. Κυβερνήτης ἐστὶν ὁ ἰσχὺν
νοερὰν ἐκ Θεοῦ καὶ οἰκείων μόχθων εἰληφώς, οὐ μόνον ἐκ τρικυμίας, ἀλλὰ καὶ ἐξ αὐτῆς τῆς ἀβύσσου,   (5)
τὴν ναῦν ἀνασπάσαι δυνάμενος. Ἰατρός ἐστιν ὁ τὸ σῶμα
καὶ τὴν ψυχὴν κεκτημένος ἄνοσον. μηδὲ μιᾶς ἐμπλάστρου παρ’ ἄλλων τὸ παράπαν δεόμενος. Διδάσκαλος ὄντως ἐστὶν ὁ νοερὰν δέλτον γνώσεως Θεοῦ
δακτύλῳ, ἤγουν ἐνεργείᾳ ἐλλάμψεως ἐξ αὐτοῦ δι’   (10)
ἑαυτοῦ κομισάμενος, καὶ τῶν λοιπῶν βίβλων ἀνενδεὴς γενόμενος· ἀπρεπὲς διδασκάλοις, ἐξ ἀντιγράφων
ἐκπαιδεύειν, καὶ ζωγράφοις ἐκ μεταβόλων σημειοῦσθαι· ὁ τοὺς κάτω παιδεύων, ἄνωθεν ἐκ τοῦ ὕψους
διδάσκου· καὶ τῷ σχήματι τῷ αἰσθητῷ τὸν ἕτερον   (15)
παιδεύου· μὴ ἐπιλάθου τοῦ φάσκοντος· Οὐκ ἀπ’
ἀνθρώπων, οὐδὲ δι’ ἀνθρώπων τὴν διδασκαλίαν @1
(1168) παιδεύων. Οὐ γὰρ πέφυκε τὰ κάτω, τὰ χαμαὶ θεραπεύειν ποτέ· ἀγαθὸς κυβερνήτης διασώσει πλοῖον·
καὶ καλὸς ποιμὴν ζωοποιήσει καὶ ἰάσεται τὰ νοερὰ
πρόβατα. Καθ’ ὅσον τὰ πρόβατα ποιμένι ἀπαραλείπτως προκόψαντα ἀκολουθοῦσι, κατὰ τοσοῦτον ὑπὲρ   (5)
αὐτῶν τῷ οἰκοδεσπότῃ ἀπολογήσεται. Λιθαζέτω τῷ
λόγῳ ὁ ποιμὴν καὶ τὰ ἐξ ὀκνηρίας ἢ γαστριμαργίας
ἀπομένοντα πρόβατα· ἔστι γὰρ καὶ τοῦτο ἀγαθοῦ
ποιμένος τεκμήριον, ὁπόταν τὰ πρόβατα ἐκ τοῦ
φλογμοῦ τοῦ καύματος, μᾶλλον δὲ τοῦ σώματος, νυστάζειν τῇ ψυχῇ ἄρξονται, τότε σφοδροτέρως ὑπὲρ
αὐτῶν πρὸς τὸν οὐρανὸν ὁρῶν ὁ ποιμὴν γρηγορήσειεν. Εἰώθασι γὰρ κατὰ τὸν καιρὸν τοῦ καύσωνος
ἐκείνου, πολλὰ λυκόβρωτα γίνεσθαι· πλὴν εἰ καὶ
αὐτὰ κατὰ τὸν ἐκτὸς ἐν τοῖς προβάτοις ὀρώμενον τύπον, τὴν κεφαλὴν τῆς ψυχῆς ἐν τῷ καιρῷ τοῦ φλογμοῦ κάτω εἰς γῆν κλίνουσιν, ἔχομεν τὸν εἰπόντα·
Καρδίαν συντετριμμένην καὶ τεταπεινωμένην ὁ
Θεὸς οὐκ ἐξουδενώσει· σκοτίας καὶ νυκτὸς παθῶν
καταλαβούσης τὴν ποίμνην, ὅριζε ἀκινήτως τὸν κύνα   (20)
πρὸς Θεόν, εἰς τὴν νυκτερινὴν φυλακήν· οὐδὲν δὲ
ἀπεικὸς τὸν σὸν νοῦν νοήσεις τὸν ἀναιρέτην τῶν
θηρίων.
2.
(1168) ΚΕΦΑΛ. Βʹ.   

  Φύσεως ἰδίωμα καὶ τοῦτο ὁ ἀγαθὸς ἡμῶν πε-   (1)
ποίηκε Κύριος, ἵνα τὸν ἰατρὸν ὁρῶν ὁ νοσῶν εὐφραίνηται· ἴσως, εἰ καὶ μηδὲν παρ’ αὐτοῦ ὠφελεῖται·
κέκτησο καὶ σύ, ὦ θαυμάσιε, ἔμπλαστρα, ξηρία,
κολλούρια, ποτά, σπόγγους, ἀναυσίαν, φλεβοτόμα,   (5)
καυστῆρας, ἀλείμματα, ὑπνωτήρια, μάχαιραν, κατα- @1
(1169) δέσμους. Εἰ δὲ τούτων ἀποροῦμεν, πῶς τὴν ἐπιστήμην ἐνδειξώμεθα; Οὐδαμῶς· οὐ γὰρ λόγων, ἀλλ’
ἔργων οἱ μισθοὶ δίδονται. Ἔμπλαστρόν ἐστιν ἴασις
παθῶν ὁρωμένων, ἤγουν σωματικῶν. Δόσις ἐστὶν
ἴασις παθῶν τῶν ἐντός, καὶ κένωσις ῥύπου ἀοράτου.   (5)
Ξηρίον ἐστὶ ἀτιμία δάκνουσα, καὶ οἰήσεως σηπεδόνα
θεραπεύουσα. Κολλούριόν ἐστιν ὀφθαλμοῦ ψυχῆς
νοὸς κάθαρσις, ἐκ θολώσεως θυμοῦ ταραχθέντος. Ποτόν ἐστι στύφουσα ἐπίπληξις, καὶ μετ’ ὀλίγον θερα-
πεύουσα. Φλεβότομόν ἐστι σύντομος κένωσις ὀζωδίας ἀφανοῦς· φλεβότομόν ἐστι κυρίως ἐπιτατικὴ καὶ
ἀπότομος ἐπένεξις εἰς σωτηρίαν τῶν νοσούντων.
Σπόγγος ἐστὶν ἡ μετὰ τὴν φλεβοτομίαν ἢ χειρουργίαν, διὰ προσηνῶν καὶ ἠπίων λόγων καὶ ἀπαλῶν
τοῦ ἰατροῦ ἐν τῷ νοσοῦντι θεραπεία καὶ κατάψυξις.   (15)
Καυτήρ ἐστιν ὅρος καὶ ἐπιτίμιον εἰς μετάνοιαν πρὸς
χρόνον διδόμενον φιλανθρώπως· ἄλειμμά ἐστιν, ἡ
μετὰ τὸν καυτῆρα ἢ διὰ λόγου, ἢ διὰ μικρᾶς παρακλήσεως ἐπιτιθεμένη τῷ νοσοῦντι παραμυθία. Ὑπνωτικόν ἐστι τὸ φορτίον τοῦ ὑπηκόου ἀναδέξασθαι,   (20)
καὶ διὰ τῆς ὑποταγῆς ἀνάπαυσιν αὐτῷ καὶ ὕπνον
ἄϋπνον, καὶ τύφλωσιν ὁσίαν τοῦ μὴ βλέπειν τὰ ἑαυτοῦ καλὰ χαρίσασθαι. Κατάδεσμοί εἰσι, τοὺς τῇ κενοδοξίᾳ ἐκλυομένους καὶ κεχαυνωμένους, καὶ δι’ ὑπομονῆς ἕως θανάτου στερεοῦν καὶ ἐπισφίγγειν. Τέλος δὲ πάντων μάχαιρά ἐστιν ὄρος καὶ ἀπόφασις
ἐπὶ ἐκτομῇ νεκρωθέντος ψυχικῶς μέλους καὶ σεσηπότος, ἵνα μὴ καὶ τοῖς λοιποῖς τὴν οἰκείαν ψώραν
μεταδώσει. Μακαρία ἀναυσία, ἐν ἰατροῖς καὶ ἐν
προεστῶσιν ἀπάθεια· οἱ μὲν γὰρ μὴ ναυσιῶντες ἐν   (30)
πάσῃ ὀζωδίας θεραπείᾳ ἀόκνως ἐπιχειρήσουσιν· οἱ
δὲ πᾶσαν τεθνηκυῖαν ψυχὴν ἀναστῆσαι δυνήσονται.
Καὶ αὕτη μία τῶν αὐτοῦ προσευχῶν τοῦ προεστηκότος γεγένηται, τὸ πᾶσι κατὰ τὴν ἑαυτῶν ἀξίαν
προσπάσχειν τε καὶ συνδιατίθεσθαι· μή πως ὡς ὁ   (35)
Ἰακὼβ καὶ αὐτός, καὶ τὸν ἀγαπώμενον καὶ τοὺς συμφοιτητὰς καταβλάψοι· τοῦτο δὲ πάσχειν πεφύκασιν,
ἐπειδὴ οὔπω τὰ τῆς ψυχῆς αἰσθητήρια τελείως γεγυμνασμένα κέκτηνται πρὸς διάκρισιν καλοῦ τε καὶ
μέσου καὶ κακοῦ.   (40)
(1172) ΚΕΦΑΛ. Γʹ.   

  Πολλὴ ἡ τοῦ προεστῶτος αἰσχύνη προσευχομένου   (1)
πρὸς τὸ δωρηθῆναί τι τῷ ὑπηκόῳ ὅπερ αὐτὸς οὔπω
προκέκτηται. Ὥσπερ οἱ πρόσωπον βασιλέως θεασάμενοι, καὶ τοῦτον ἑαυτοῖς φίλον καταστήσαντες, καὶ
τοὺς λειτουργοὺς αὐτοῦ ἅπαντας δύνανται λοιπὸν καὶ   (5)
τοὺς ἀγνωρίστους αὐτῷ ἢ καὶ ἐχθρούς, εἴπερ βουληθῶσιν, καὶ τῆς αὐτοῦ δόξης ἀπολαῦσαι, οὕτως καὶ
ἐπὶ τῶν ἁγίων νόει· τοὺς ἀκροτάτους φίλους, καὶ αἰδοῦνται οἱ φίλοι καὶ ὑπακούουσιν. Ἵσως δὲ καὶ βιάζονται ὑπ’ αὐτῶν· κακὸν κεκτῆσθαι φίλους, τοὺς   (10)
νοεροὺς φίλους· οὐδεὶς γὰρ οὕτως συνεργεῖ ἡμῖν πρὸς
ἀρετήν. Διηγήσατό μοί τις τῶν θεοφιλῶν, ὡς ὅτι
πάντοτε μέν, μάλιστα δὲ ἐν ταῖς ἐτησίοις καὶ Δεσποτικαῖς ἑορταῖς ὁ Θεὸς τοὺς αὑτοῦ θεράποντας δωρεαῖς
ἀμείβεται.  (15)
4.
(1174) ΚΕΦΑΛ. Δʹ.   

  Τελείως αὐτὰ ὀφείλει τὰ πάθη ὁ ἰατρὸς ἐκδύσασθαι, ἵνα ἐν καιρῷ τινι δυνήσηταί τινα, καὶ μάλιστα
τὸν θυμόν, ὑποκρίνασθαι. Εἰ μὴ γὰρ αὐτὰ εἰς ἄκρον
ἀπώ[σαι]το, οὐ δυνήσεται αὐτὰ ἀπαθῶς ὑποδύεσθαι.
Εἶδον ἵππον ἔτι μικρὸν ἀγυμνάστως διακείμενον, ὂς   (5)
ὑπὸ χαλινοῦ ἀγόμενος, καὶ ἡσυχίως βαδίζων, ἐξαίφ-
νης τῷ ἰδίῳ κυρίῳ ἐπεβούλευσεν, μικρὸν τοῦ χαλινοῦ
αὐτοῦ χαυνωθέντος· ἐπὶ δυσὶ δαίμοσι τὸ παρὸν
ὡς ἐπίπαν πρόβλημα ἐπακολουθεῖν πέφυκεν· οἱ
βουλόμενοι ζητεῖν ζητείτωσαν ἐμπόνως.   (10)
5.
(1177) ΚΕΦΑΛ. Εʹ.   

  Τότε τὴν ἐκ Θεοῦ δεδομένην αὐτῷ ὁ ἰατρὸς ἐπιγνώσεται σοφίαν, ὁπόταν τὰ τοῖς πολλοῖς ἀθεράπευτα
πάθη θεραπεῦσαι δυνήσηται. Οὐ θαυμαστὸς διδάσκαλος ὁ τοὺς εὐμαθεῖς παῖδας σοφοὺς ἀπεργασάμε-
νος, ἀλλ’ ὁ τοὺς ἀμαθεῖς καὶ ἀσόφους σοφίσας καὶ   (5)
τελειώσας· τότε ἡ τῶν ἡνιοχούντων εὐφυΐα ἐπαινεῖται καὶ ἐμφανίζεται, ὅταν ἐν ἀδοκίμοις ἵπποις νικήσωσι, καὶ τοὺς ἵππους διασώσωνται· ἐὰν εἴληφας
ὄμματα προβλέπειν τὰ κύματα, τοῖς ἐν τῷ πλοίῳ
σαφῶς πρόλεγε· εἰ δὲ μή, σὺ τοῦ ναυαγίου αἴτιος   (10)
καθίστασαι, ὡς σὺ παρὰ πάντων πιστευθεὶς ἀμερίμνως τὴν κυβέρνησιν. Εἶδον ἰατροὺς τῷ ἀῤῥώστῳ
τὰς αἰτίας μὴ προμηνύσαντας· καὶ μέντοι ἐκ τούτου καὶ τοῖς νοσοῦσιν, καὶ ἑαυτοῖς, πολὺν τὸν κόπον
καὶ τὴν συντριβὴν προξενήσαντας· καθόσον ὁ προεστὼς τήν τε τῶν ὑπηκόων, τήν τε τῶν πόῤῥωθεν
πίστιν πρὸς αὐτὸν πολλὴν θεάσεται, κατὰ τοσοῦτον
λοιπὸν ἑαυτὸν πάσῃ φυλακῇ τηρήσοιεν. Ἐν πᾶσιν
 
οἷς τε πράττει καὶ φθέγγεται, γινώσκων ὡς πάντες
εἰς αὐτὸν ὡς εἰς ἀρχέτυπον εἰκόνα βλέπουσι, καὶ τὰ   (20)
παρ’ αὐτοῦ εἰς ὄρον, καὶ νόμον λογίζονται. Ποιμένα
ἀληθινὸν ἀποδείξει ἀγάπη· δι’ ἀγάπην γὰρ ὁ ποιμὴν
ἐσταυρώθη.
6.
(1177) ΚΕΦΑΛ. ϛʹ.   

  Λόγοις γὰρ οἰκειοῦ τὰ ἐν ἄλλοις· καὶ οὐ δεήσῃ   (1)
πολλῆς αἰδοῦς πάντοτε. Λύπει νοσοῦντα πρὸς χρόνον, ἵνα μὴ μακροχρονίσῃ, ἢ τελευτήσῃ ἐκ σιωπῆς ἐπαράτου. Πολλοὶ τῇ σιωπῇ τοῦ κυβερνήτου καλῶς πλέειν ὑπελάμβανον, ἕως οὖ τῷ βραχεῖ προσ-   (5)
έκρουσαν. Παύλου τοῦ μεγάλου τῷ Τιμοθέῳ ἀκούσωμεν γράφοντος· Ἐπίμενε αὐτοῖς, φησίν, εὐ- @1
(1180) καίρως, ἀκαίρως· εὐκαίρως μὲν οἶμαι, ὅτε οἱ ἐλεγχόμενοι τὸν ἔλεγχον ἡδέως ὑπομένουσιν· ἀκαίρως δέ,
ὅτ’ ἂν ἐπὶ τοῦτο δάκνωνται. Ἐπεὶ καὶ αἱ πηγαί, καὶ
μηδενὸς τοῦ διψῶντος ἀναβλύζουσιν νάματα· ἔστι
φύσις, ἵν’ οὕτως εἴπω, περὶ τὸ αἰδεστικὸν ἐν προεστῶσι παρεποῦσα, καὶ τὰ ὀφείλοντα τοῖς ὀφεί-
λουσι πολλάκις σιωπῶσα. Ἥτις τὸ τῶν διδασκάλων ποιεῖν ἐπὶ τοῖς μαθητευομένοις μὴ παραι-
τήσοιτο. Καὶ γραφῇ τὰ χρειώδη ἀπαγγέλματα σημειοῦσθαι αὐτοῖς ἐπιχειρήσοιεν. Ἀκούσωμεν ἔν   (10)
τισι τῆς θείας φωνῆς λεγούσης· Ἔκκοψον αὐτήν,
ἵνα τί καὶ τὴν γῆν καταργεῖ; Καί· Ἐξάρατε τὸν
πονηρὸν ἐξ ὑμῶν. Καί· Μὴ προσεύχου περὶ τοῦ
λαοῦ τούτου. Καὶ ἐπὶ τοῦ Σαοὺλ ὁμοίως. Ταῦτα
πάντα τὸν ποιμένα γινώσκειν ἀναγκαῖον, ἐν ποίοις,   (15)
καὶ πῶς, καὶ πότε ὀφείλουσιν γίνεσθαι. Θεοῦ γὰρ οὐδὲν ἀληθέστερον. Εἴ τις ἰδίᾳ ἐλεγχόμενος οὐκ αἰσχύνεται, οὗτος καὶ τὸν ἐπὶ πλήθους ἔλεγχον, ἀφορμὴν ἀναισχυντίας ἐποιήσατο, ἑκουσίως τὴν ἑαυτοῦ σωτηρίαν βδελυξάμενος.   (20)
7.
(1181) ΚΕΦΑΛ. Ζʹ.   

  Σκοπῶ δὲ κἀκεῖνο, ὅπερ παρὰ πολλοῖς εὐγνώμοσιν ἀῤῥώστοις εἶδον γινόμενον· τὴν γὰρ ἑαυτῶν
δειλίαν καὶ ἀσθένειαν ἐπιστάμενοι, καὶ μὴ βουλομένους τοὺς ἰατροὺς δεσμῆσαι αὐτούς, καὶ ἑκουσίῳ βίᾳ ἰατρεῦσαι ἐδυσώπησαν. Διὸ τὸ μὲν πνεῦμα πρόθυμον,   (5)
διὰ τὴν μέλλουσαν ἐλπίδα· ἡ δὲ σὰρξ ἀσθενής, διὰ
τὰς προλαβούσας προλείψεις. Ἐγὼ δὲ ἑωρακώς,
πείθεσθαι τοὺς ἰατροὺς ἐδυσώπησα. Οὐδὲ πᾶσιν ὁ ὁδηγὸς στενὴν καὶ τεθλιμμένην προσερχομένοις λέγειν
ὀφείλει· οὐδὲ μὴν ἑκάστῳ τὸν ζυγὸν χρηστὸν καὶ   (10)
τὸ φορτίον ἐλαφρόν. Σκοπεῖν δὲ μᾶλλον καὶ προσφυῶς ἁρμόζειν τὰ φάρμακα. Τοῖς μὲν ἐκ χαλεπῶν
καταβεβαρυμένοις ἁμαρτημάτων, καὶ εὐχερῶς πρὸς
τὴν ἀπόγνωσιν ἔχουσι, τὸ δεύτερον· τοῖς δὲ πάλιν
πρὸς τὸ ὑψηλὸν καὶ οἰηματικὸν φρόνημα κλίνουσι,   (15)
τὸ πρῶτον ἁρμόδιον φάρμακον. Τινὲς ὁδὸν ὁδεύειν
μακρὰν ἔχοντες, καὶ ἐρωτήσαντες τοὺς γινώσκοντας, εὐθεῖαν ταύτην καὶ λείαν, καὶ ἀκίνδυνον παρ’ αὐτῶν εἶναι ἀκηκόασι· καὶ μέντοι τῇ ἀκοῇ
χαυνωθέντες πρὸς τὴν ὁδοιπορίαν περὶ τὰ μέσα @1   (20)
(1184) ταύτης, ἢ ἐκινδύνευσαν, ἢ καὶ ὑπέστρεψαν, ἀπαρασκεύαστοι πρὸς τὰς θλίψεις εὑρεθέντες· ὥσπερ καὶ
τὸ ἔμπαλιν νόει μοι, ὅπου ἔρως θεῖος ἥψατο καρδίας,
ἐκεῖ φόβος ῥημάτων οὐκ ἴσχυσε· καὶ ὅπου φόβος
γεέννης ἐπέφανεν, ἐκεῖ πόνων παντοίων ὑπομονή.   (5)
Ὅπου δὲ βασιλείας ἐλπὶς γνωρίζεται, ἐκεῖ ὅλων τῶν
κάτω καταφρόνησις. Δεῖ τὸν καλὸν στρατηγόν, τὴν
ἑκάστου τῶν ἀρχομένων στάσιν καὶ τάξιν σαφῶς
ἐπίστασθαι· ἴσως γάρ εἰσιν ἐν τῷ πλήθει τινὲς
σὺν αὐτῷ ὑπὲρ τῶν συστρατιωτῶν πρόμαχοι καὶ μονομάχοι ὀφείλοντες ἐν ἡσυχίᾳ καθίστασθαι· οὐ δύναται μόνος κυβερνήτης χωρὶς τῆς τῶν ναυτῶν
συνεργείας, τὴν ναῦν διασώσασθαι· οὐδὲ ἰατρὸς
τὸν κάμνοντα ἰάσασθαι, εἰ μὴ πρότερον παρ’ αὐτοῦ
τοῦ διὰ δυσωπήσεως καὶ τῆς τοῦ τραύματος   (15)
φανερώσεως προτραπεὶς ὁλοπίστως. Οἱ αἰδεσθέντες ἰατρούς, σηπεδόνας πεποιήκασι· πολλοὶ δὲ καὶ πολλάκις τεθνήκασιν.
8.
(1184) ΚΕΦΑΛ. Ηʹ.   

  Νεμομένων τῶν προβάτων, τῇ σύριγγι τοῦ λόγου   (1)
ὁ ποιμὴν κεχρημένος μὴ παύσηται· καὶ μάλιστα
μελλόντων τούτων εἰς ὕπνον ἔρχεσθαι· οὐδὲν γὰρ
οὔτως δέδοικε λύκος, ὡς σύριγγος ποιμαντικῆς
ἀπήχημα· οὐδὲ πάντοτε ταπεινοῦν ἀλόγως, οὐδὲ   (5)
πάντοτε ὑψοῦν ἀφρόνως ἑαυτὸν ὁ προεστὼς ὀφείλει, ὁρῶν Παῦλον ἐν ἀμφοτέροις ὁδεύοντα· Κύριος
πολλάκις συνεκάλυψε τοὺς ὀφθαλμοὺς τῶν ἀρχομένων ἔν τισι τοῦ προεστῶτος ἐλλείμμασιν· αὐτὸς
δὲ ταῦτα φανερώσας ἀπιστίαν ἐγέννησεν. Εἶδον προεστῶτα ἐξ ἄκρας ταπεινώσεως τοῖς τέκνοις ἔν τισι
συμβουλευόμενον· καὶ εἶδον ἕτερον τὴν ἰδίαν σοφίαν
ἄσοφον ἐξ οἰήσεως αὐτοῖς ἐμφανίζειν βουλόμενον·
καὶ εἰρωνικῶς διατιθέμενον πρὸς αὐτούς, σπανίως
μέν, ὅμως κατά τινα περίστασιν εἶδον ἐμπαθεῖς ἀπα-   (15)
θῶν ἄρξαντας, καὶ κατὰ μικρὸν τοὺς ἀρχομένους αἰδεσθέντας, καὶ τὰ ἴδια πάθη περικόψαντας· τοῦτο δὲ οἶμαι, ὁ μισθὸς τῶν σωζομένων ἐν αὐτοῖς ἐνήργησε,
καὶ γέγονεν αὐτοῖς ἡ ἐμπαθὴς ἐγχείρησις, ἀπαθείας ὑπόθεσις.   (20)
9.
(1184) ΚΕΦΑΛ. Θʹ   

  Προσεκτέον μή πως τά του λιμένος ἐν τῷ πελάγει σκορπίσωμεν· οἴδασι τὸ εἰρημένον οἱ πρὸς
τοὺς θορύβους τοὺς ἐκτὸς ἔτι ἀγύμναστοι τυγχάνοντες· μέγα μὲν ὡς ἀληθῶς τὸ εὐψύχως καὶ ἀν-   (1)
δρείως ὑπομένειν τὸν τῆς ἡσυχίας καύσωνα, καὶ τὴν
γαλήνην, καὶ τὴν ὀλιγωρίαν, καὶ μὴ ἐπιζητεῖν τὰς
τῶν ἔξω τοῦ πλοίου τῆς κέλλης μετεωρίσεις καὶ παρακλήσεις, ὥσπερ οἱ ὀλίγωροι τῶν ναυτικῶν ἐν καιρῷ   (5)
ἀκρασίας τὴν ἐν τοῖς ὕδασι πῆξιν· μεῖζον δὲ καὶ
ἀσύγκριτον, τὸ μὴ τοὺς θορύβους δεδιέναι, ἀλλὰ
μένειν ἐπὶ τοῖς τούτων κτύποις τῇ καρδίᾳ ἀπτόητον, καὶ ἀκίνητον, μετὰ ἀνθρώπων μὲν ἐκτός,
μετὰ Θεοῦ δὲ ἐντὸς διατρίβοντες.   (10)
10.
(1185) ΚΕΦΑΛ. Ιʹ.   

  Ἔστω σοι, ὦ θαυμάσιε, ἡ τῶν ἐκτὸς κατάστασις   (1)
τῶν ἡμετέρων ὑπόθεσις. Τὶς μὲν κατάδικος ἐν τῷ
φοβερῷ ἡμῶν καὶ ἀληθῶς δικαστηρίῳ παραγίνεται, τὶς δὲ ἀνεύθυνος πρὸς ἐργασίαν Θεοῦ καὶ δουλείαν ἐπειγόμενος· ἐναντίαι γὰρ πάντων ἑκατέρων   (5)
αἱ ἀφίξεις, καὶ οἰκείων καταστάσεων δεόμεναι.
Ἐπερωτάσθω πρὸ πάντων ὁ ὑπεύθυνος, ἰδίᾳ μέντοι
τίνες αἱ αὐτοῦ πράξεις κατ’ εἶδος καθεστήκασι.
Δυοῖν τρόπων ἕνεκα· ὅπως τε τῇ ἐξαγορεύσει διὰ
παντὸς νυττόμενος, ἀπαῤῥησίαστος μείνῃ· καὶ ἵνα   (10)
γνῷ ποίων τραυμάτων ἀνάδοχοι γεγόναμεν, καὶ εἰς
ἀγάπην ἡμῶν διεγείρηται· μηδὲ τοῦτό σε λανθα-
νέτω, ὦ τίμιε, ὥσπερ οὐδὲ ἀγνοεῖται, μὴ γένοιτο·
λέγω δή, τὸ συγκρίνεσθαι παρὰ Θεοῦ καὶ τοὺς τόπους, καὶ τὰς ἀναβιώσεις, καὶ τὰς ἕξεις τῶν ὑπευ-   (15)
θύνων· πολὺ γὰρ τὸ ποικίλον καὶ διάφορον κέκτηνται. Πολλάκις ὁ ἀσθενέστερος καὶ ταπεινότερος τῇ
καρδίᾳ εὑρίσκεται· διόπερ καὶ κουφοτέρως τιμωρεῖσθαι παρὰ τῶν πνευματικῶν δικαστῶν ὀφείλει.
Τὸ δὲ ἐναντίον πρόδηλον.   (20)
11.
(1185) ΚΕΦΑΛ. ΙΑʹ.   

  Οὐκ εὐθὲς λέοντα πρόβατα νέμειν, καὶ οὐκ   (1)
ἀσφαλὲς ἐμπαθῆ ἔτι, ἐμπαθῶν ἄρχειν· ἄσεμνος θεωρία ἐν ὄρνισιν ἀλώπηξ· οὐδὲν δὲ ἀσεμνότερον ποιμένος ὀργιζομένου· ἡ μὲν γὰρ ὄρνιθας, ὁ δὲ ψυχὰς
λογικὰς ταράσσει καὶ ἀπόλλυσιν. Ὅρα, μὴ γίνου
ἀκριβὴς τῶν ἐλαχίστων ἐξεταστής, καὶ οὐκ ἔσῃ
λοιπὸν Θεοῦ μιμητής. Ἔχε τὸν Θεὸν καὶ αὐτὸς οἰκονόμον καὶ ἡγούμενον πάντων σου τῶν ἐντὸς καὶ
ἐκτὸς ἐπ’ αὐτῷ, ὥσπερ ἐπί τινα ἄριστον κυβερνήτην· καὶ δι’ ἐκείνου τὸ σεαυτοῦ ἀποκόπτων θέλημα,
καὶ γενήσῃ καὶ σὺ ἄφρων τις, τῷ νεύματι αὐτοῦ
καὶ μόνῳ ἀγόμενος. Ζητητέον σοι καὶ τοῦτο καὶ   (10)
πᾶσι, μή πως ἐκ τῆς τῶν προσερχομένων πίστεως.
καὶ οὐκ ἐξ ἡμετέρας καθαρότητος, ἡ χάρις πλεῖ-
στα δι’ ἡμῶν ᾠκονόμησεν ἐνεργεῖν. Πολλοὶ γὰρ
ἐμπαθεῖς τῷ προειρημένῳ τρόπῳ ἐθαυματούργησαν. Εἰ πολλοί, φησίν, ἐροῦσί μοι ἐν ἐκείνῃ   (15)
τῇ ἡμέρᾳ, Κύριε, Κύριε, οὐ τῷ σῷ ὀνόματι
προεφητεύσαμεν; καὶ τὰ ἑξῆς, οὐκ ἄπιστον τὸ εἰρημένον κεφάλαιον· κυρίως ὁ Θεὸν ἑαυτῷ ἐξιλεωσάμενος, καὶ ἀνεπαισθήτως τῶν καμνόντων εὐεργετεῖν αὐτοῖς δύναται· δύο τὰ μέγιστα πραγματευόμενος, ἑαυτὸν μὲν ἐκ τῆς δόξης, ὡς ἀπὸ τῆς λεγομένης ἐρυσίβης ἀβλαβῆ διατηρῶν, τοὺς δὲ ἱλεωμένους τῷ Θεῷ μόνῳ εὐχαριστεῖν παρασκευάζων.
εἰρηκότος· Ἄφετε, καὶ ἀφεθήσεται ὑμῖν.  (50)
12.
(1189) ΚΕΦΑΛ. ΙΒʹ.   

  Τοῖς μὲν τῷ δρόμῳ νεανιευομένοις, εὗ μάλα ἀρίστως τὰ ἀμείνω καὶ ὑπέρτερα παράβαλλε,
τοῖς δὲ κατόπιν ἢ γνώμῃ, ἢ τρόποις διακειμένοις,
γάλα ὡς νηπιάζουσι· καιρὸς γὰρ πάσης βρώσεως.
Τὸ αὐτό τισι καὶ προθυμίας, καὶ ἀθυμίας ἑτέροις   (5)
πολλάκις ἐποίησεν ἐδώδιμον· προσεκτέον τοῖς
παροῦσι, πρὸς τὴν τοῦ σπέρματος καταβολὴν
ἐν καιρῷ καὶ προσώπῳ, καὶ ποσότητι καὶ ποιότητι.
Τινὲς τὸ τῆς ἀναδοχῆς κρῖμα εἰς οὐδὲν λογισάμενοι, ψυχὰς ἀλόγως ποιμαίνειν ἐπεχείρησαν· καὶ   (10)
μέντοι πολὺν πλοῦτον προσέχοντες κεναῖς χερσὶν
ἐντεῦθεν ἀπεδήμησαν, ἑτέροις τοῦτον ἐκ τῆς ἀναδοχῆς διανείμαντες. Ὥσπερ εἰσὶ κύρια καὶ γνήσια
τέκνα, καὶ εἰσὶν ἐκ διγαμίας· καὶ ἕτερα χαμαιῤῥιφῆ,
καὶ ἄλλα ἐκ παιδισκῶν· οὕτω καὶ ἀναδόχων πλεῖστα   (15)
τὰ σύμφωνα γνωρίζονται· ἔστιν ἀναδοχὴ κυρίως,
ψυχῆς δόσις ὑπὲρ ψυχῆς τοῦ πλησίον περὶ πάντα· καὶ
ἔστι τῶν προγεγονότων ἁμαρτημάτων καὶ μόνον·
 καὶ ἔστι τῶν μεταγινομένων καὶ μόνον· καὶ ἔστι
τῶν προσταγμάτων τῶν οἰκείων τὸ βάρος καταδέχεσθαι, δι’ ἔνδειαν πνευματικῆς δυνάμεως, καὶ ἀπα-
θείας ἀπορίαν· καὶ ἐν αὐτῇ τῇ τελείᾳ ἀναδοχῇ
κατὰ τὴν ἐκκοπὴν τοῦ θελήματος καὶ τὸ κρῖμα βαστάζομεν. Γνήσιος υἱὸς ἐν ἀπουσίαις πατρὸς γνωρίζεται. Σκοπείτω ὁ προεστὼς καὶ πάνυ σημειούσθω   (25)
τοὺς ἀντιπίπτοντας αὐτῷ, ἐπί τινων καὶ ἀντιλέγοντας, καὶ ἐπί τινων μεγιστάνων αὐτοὺς ἐπιτιμίοις
βαρυτάτοις ἐπιτιμάτω, φόβον καὶ τοῖς ἑτέροις δι’
ἐκείνων ἐμποιῶν, κἂν βαρέως ἐπὶ ταῖς ἐπιτιμίαις
δάκνωνται· ἄμεινον γὰρ τῆς τοῦ ἑνὸς βλάβης, ὁ   (30)
τῶν πολλῶν σωφρονισμός. Εἰσί τινες ὑπὲρ τὴν
ἑαυτῶν δύναμιν ἐξ ἀγάπης πνευματικῆς κινούμενοι
φορτία ἑτέρων καταδεξάμενοι, τοῦ εἰρηκότος μνημονεύοντες· Μείζονα ταύτης ἀγάπην οὐδεὶς ἔχει,
καὶ τὰ ἑξῆς. Καὶ εἰσὶν ἕτεροι οἱ καὶ τὴν δύναμιν   (35)
τῆς ἑτέρων ἀναδοχῆς ἵσως ἐκ Θεοῦ εἰληφότες,
καὶ οὐχ ἡδέως χάριν τῆς τοῦ ἀδελφοῦ σωτηρίας
ἑαυτοὺς ὑποβάλλοντες βάρεσιν· καί γε ἔγωγε αὐτοὺς
ὡς μὴ κτησαμένους ἀγάπην τεταλάνικα· περὶ τῶν
προτέρων εἰρημένων που εὕρηκα· Ὁ ἐξάγων   (40)
ἄξιον ἐξ ἀναξίου, ὡς στόμα μου ἔσται. Καί,
Ὃν τρόπον ἐποίησας, ἔστω σοι. Σκόπει κἀκεῖνο, αἰτῶ, ὅτι πολλάκις ἡ κατ’ ἔννοιαν ἁμαρτία
τοῦ προεστῶτος, χείρων τῆς κατ’ ἐνέργειαν τοῦ
ὑπηκόου κρίνεται· εἴπερ καὶ κουφοτέρα στρατιώτου   (45)
ἁμαρτία, ὑπὲρ τὴν τοῦ στρατηγοῦ κακοβουλίαν.
Νουθέτει τοὺς ὑπηκόους, τὰ μὲν σωματικὰ καὶ
λάγνα μὴ κατ’ εἶδος ἐξαγορεύειν· τὰ δὲ λοιπὰ πάντα
κατ’ εἶδος νύκτωρ τε καὶ μεθ’ ἡμέραν ἀναμνημονεύειν πλημμελημάτων· ἀκεραίους μὲν πάντη πρὸς   (50)
ἀλλήλους εἶναι γύμναζε, ἑαυτὸν τόπον προβαλλόμενος, φρονίμους δὲ λίαν πρὸς δαίμονας. Μὴ λαν- @1
(1192) θανέτω σε ὁ τῶν προβάτων σκοπὸς ἐπὶ ταῖς σχέσεσιν ἑαυτῶν· σκοπὸς γὰρ τοῖς λύκοις τοὺς σπου-
δαίους διὰ ῥᾳθύμων καταλύειν. Μὴ ὄκνει αἰτούμενος, καὶ ὑπὲρ πάντη ἀμελῶν προσευχόμενος·
οὐχ ἵνα ἐλεηθῶσιν (τοῦτο γὰρ τέως ἀδύνατον, ἐκείνων   (5)
μὴ συνεργούντων), ἀλλ’ ὅπως διὰ Θεοῦ ἐγερθῶσιν εἰς
 σπουδήν. Ἀσθενεῖς αἱρετικοῖς μὴ συνεσθιέτωσαν· καθώς, καὶ ἐν τοῖς κανόσιν εἴρηται· δυνατοὶ δὲ ἐν καιρῷ,
ἐὰν ὑπὸ ἀπίστων πίστει προτρέπωνται, καὶ θέλωσιν
πορευθῆναι, πορευέσθωσαν. Πρὸς τὴν τοῦ Κυρίου   (10)
δόξαν μὴ προφασίζου ἄγνοιαν· ὁ γὰρ μὴ εἰδώς,
καὶ ποιήσας ἄξια πληγῶν, δαρήσεται, ὅτι οὐ μεμάθηκεν.

13.
(1192) ΚΕΦΑΛ, ΙΓʹ.   

  Αἰσχύνη ποιμένι θάνατον δεδιέναι, ὅπου γε   (1)
καὶ τοῦτο ὑπακοὴ ὁρίζεται ἀδειλία θανάτου. Ζήτει, @1
(1193) ὦ μάκαρ, ποίας τῶν ἀρετῶν χωρὶς οὐδεὶς ὄψεται τὸν   (1)
Κύριον, κἀκείνην πρὸ πάντων περιποιοῦ τοῖς ἐγγόνοις· λείας τε καὶ θηλυκοειδοῦς ὄψεως εἰς ἄπαν λυτρούμενος. Ἔστωσαν πᾶσι τοῖς ὑφ’ ἡμᾶς ἐν Κυρίῳ
πρὸς τὰς σωματικὰς ἡλικίας αἱ καταστάσεις καὶ κατοικήσεις διάφοροι. Οὐ δέον γάρ τινα τῶν λιμένων
ἀποπέμπεσθαι, πρὸ φρονήσεως τῆς κατὰ κόσμον ἐννόμου. Χεῖρας μὴ ταχέως τινὶ ἐπιθήσομεν, μήπως ἐν
ἀγνοίᾳ προσαγόμενά τινα τῶν προβάτων, ἐν γνώσει
λοιπὸν γινόμενα καὶ τὸ βάρος, καὶ τὸν καύσωνα μὴ   (10)
ὑπομένοντα, ἐπὶ τὸν κόσμον αὐτομολήσωσιν· ὅπερ
τοῖς προκεχειροτονηκόσιν οὐκ ἀκίνδυνον παρὰ τῷ Θεῷ
καθέστηκεν. Τίς ἄρα τοιοῦτος καθέστηκεν ἐκ Θεοῦ
οἰκονόμος, ὃ τῶν ἑαυτοῦ πηγῶν καὶ μόχθων ἀνενδεὴς
καθέστηκεν, καὶ πρὸς τὴν ἑτέρων κάθαρσιν ταύταις   (15)
πρὸς Θεὸν ἀφειδῶς κέχρηται, ψυχάς, καὶ σώματα
μάλιστα ἐῤῥυπωμένα ἀποσμήχων μή ποτε παύσῃ, ἵνα μὴ μόνον οἰκείων, ἀλλὰ καὶ ἀλλοτρίων
ψυχῶν στεφάνους παρὰ τοῦ καλοῦ ἀγωνοθέτου παῤῥησίᾳ ἐκζητήσεις; Εἶδον ἀσθενῆ ἀσθένειαν ἀσθενοῦς   (20)
ἐκ πίστεως καθάραντα ἀναιδείᾳ ἐπαινουμένῃ πρὸς
Θεὸν ὑπὲρ ἐκείνου χρησάμενον, καὶ τὴν ψυχὴν ὑπὲρ
 
ψυχῆς θέντα, ἐν ταπεινώσει μέντοι ἐκ τῆς ἐκείνου
ἰάσεως, καὶ ἑαυτὸν λοιπὸν ἰασάμενον· καὶ εἶδον ἐξ
οἰήσεως ὁμοίως πεποιηκότα, καί, Ἰατρέ, θεράπευσον σεαυτόν, μετ’ ἐπιτιμήσεως ἀκούσαντα. Ἔστι
παραιτήσασθαι ἀγαθόν, διὰ μεῖζον ἀγαθόν, ὡς ὁ τὸ
μαρτύριον οὐκ ἐκ δειλίας διαφυγών, ἀλλὰ διὰ τὴν
τῶν ὑπ’ αὐτοῦ σωζομένων καὶ φωτιζομένων ὠφέλειαν· ἔστιν ὁ ἑαυτὸν ἀτιμίᾳ διὰ τὴν ἑτέρων τιμὴν   (30) ἐκδεδωκώς, καὶ παρὰ πολλοῖς ὡς φιλήδονος λογιζόμενος, ὅμως ὡς πλάνος καὶ ἀληθὴς τυγχάνει· εἰ ὁ
λόγον ὠφελείας κατέχων, καὶ μὴ τοῦτον ἀφθόνως
μεταδιδούς, οὐκ ἀτιμώρητος ἔσται, πόσος, οἴει, ὦ
φίλε, τυγχάνει ὁ κίνδυνος τῶν δυναμένων καὶ δι’   (35)
ἑαυτῆς τῶν ἔργων συνεργίας τοῖς κακουμένοις συγκάμνειν, καὶ μὴ συγκοπουμένοις· ῥῦσαι ὁ ἐκ Θεοῦ
ῥυσθείς, καὶ σῶσον ὁ σωθείς, ἀγομένους εἰς θάνατον,
καὶ ἐκπριάμενος κτεινομένους ὑπὸ δαιμόνων μὴ
φείσῃ. Τοῦτο γὰρ πάσης πνοῆς δυναμένης τὸ μέγα   (40)
ἔπαθλον παρὰ Θεῷ ὑπὲρ πᾶσαν ἐργασίαν καὶ θεωρίαν
βροτῶν καὶ ἀβρότων, συνεργὸν ὥσπερ τῶν ἀσωμάτων καὶ νοερῶν δυνάμεων ἑαυτὸν ἀποδείκνυσι ὁ τῇ
ἐκ Θεοῦ δοθείσῃ αὐτῷ καθαρότητι, τὸν τῶν ἑτέρων
ῥύπον ἀποσμήχων, καὶ ἐξ ἐπιμώμων ἄμωμα τῷ Θεῷ   (45)
δῶρα προσφέρων. τοῦτο γὰρ καὶ μόνον ἀεὶ τὸ ἔργον
τῶν θείων λειτουργῶν. Πάντες γὰρ οἱ κύκλῳ αὐτοῦ οἴσουσι δῶρα, ψυχάς. Οὐδὲν οὕτω τὴν πρὸς
ἡμᾶς τοῦ πλάσαντος ἡμᾶς ἐνδείκνυσι φιλανθρωπίαν
καὶ ἀγαθότητα, ὡς τὸ καταλιπεῖν τὰ ἐννενήκοντα ἐννέα πρόβατα, καὶ τὸ πεπλανημένον ζητῆσαι. Πρόσ-
εχε τοίνυν, ὦ πίσυνε, καὶ πᾶσάν σου τὴν σπουδὴν
καὶ τὴν ἀγάπην, τὴν θέρμην, τὴν ἐπιμέλειαν, τὴν
πρὸς Θεὸν ἱκεσίαν ἐπὶ τῶν λίαν πεπλανημένων καὶ
συντετριμμένων ἔνδειξαι. Ὅπου γὰρ μεγάλαι αἱ νόσοι καὶ οἱ μώλωπες, ἀναμφιβόλως καὶ μεγάλοι μισθοὶ δίδονται. Σκοπήσωμεν καὶ τηρήσωμεν καὶ ποιήσωμεν. οὐ γὰρ πάντοτε τὸ δίκαιον ὁ προεστὼς προκρίνειν ὀφείλει, διὰ τὴν ἀσθένειαν. Εἶδον ἐγὼ δύο
δικαζομένους παρὰ πανσόφῳ κριτῇ, καὶ τὸν ἄδικον   (5)
ὡς κουφότερον δίκαιον ἀνηγόρευσε, τὸν δὲ δίκαιον
ἄδικον, ὡς ἀνδρεῖον, καὶ εὔψυχον κατεδίκασεν, ἵνα
μὴ διὰ δικαιοσύνης πλείω τὸ σχίσμα γένηται· ἰδίᾳ
μέντοι καὶ χωρὶς τὰ οἰκεῖα ἑκάστῳ ἔφησεν, καὶ μάλιστα τῷ ψυχονοσοῦντι. Πεδίον μὲν χλοηφόρον πρόβασιν πᾶσιν ἁρμόδιον· διδασκαλία δὲ καὶ ἐξόδου ὑπόμνησις, πᾶσι λογικοῖς προσφυεστέρα καθέστηκε πᾶσαν ψώραν ἰάσασθαι δυναμένη. Ἐπίσκεψαι τοὺς
εὐψύχους, καὶ ἀτίμαζε εἰκῆ παρουσίᾳ τῶν ἀσθενῶν, ἵνα καὶ δι’ ἑτέρου φαρμάκου, τὸ ἑτέρου τραῦμα   (15)
θεραπεύσῃς, καὶ βασταγοὺς τοὺς ἐκλύτους εἶναι
παιδεύσῃς· οὐδαμοῦ Θεὸς ἐξομολογήσεως ἀκούσας,
δημοσιεύσας φαίνεται, ἵνα μὴ τοὺς ἐξωμολογημένους
διὰ τοῦ θριάμβου ἀνακόψῃ, καὶ λοιπὸν αὐτοὺς ἀνίατα
νοσεῖν παρασκευάζῃ. Κἂν γὰρ προγνώσεως μετέχωμεν, μὴ ἡμεῖς τοῖς σφαλλομένοις σφάλματα προείπωμεν, ἀλλὰ μᾶλλον δι’ αἰνιγμάτων αὐτοὺς ἐπὶ τὴν ἐξομολόγησιν προτρεψώμεθα· γίνεται γὰρ αὐτοῖς ἐκ
τῆς πρὸς ἡμᾶς ἐξαγορεύσεως, οὐ μετρία συγχώρησις·
περισσοτέρας δὲ αὐτοὺς τῆς πρώην καὶ ἐπιμελείας   (25)
καὶ παῤῥησίας τῆς πρὸς ἡμᾶς μετὰ τὴν ἐξομολόγησιν
ἀξιώσωμεν· μεγάλως γὰρ ἐκ τούτου εἰς τὴν πρὸς
 
ἡμᾶς πίστιν καὶ ἀγάπην προκόπτουσι· καὶ δεικνύειν
αὐτοῖς τύπον ταπεινώσεως ἄκρας ὀφείλομεν· καὶ φόβον δὲ πρὸς ἡμᾶς ἔχειν αὐτοὺς ἐκπαιδεύσωμεν. Ὅρα   (30)
μή πως ἡ ὑπὲρ χρείαν σου ἐν τοῖς σοῖς ταπείνωσις,
ἄνθρακας πυρὸς ἐπὶ τὴν κεφαλὴν τῶν τέκνων συναγάγῃ· ἐν ἅπασί σε ὑπομονητικὸν δέον ὑπάρχειν,
πλὴν τῆς τῶν λεγομένων παρακοῆς· ἐπίσκεψαι μή
πως ἐν τῷ σῷ ἀγρῷ ὄψει δένδρα τὴν γῆν καταργοῦντα, ἐν ἑτέρᾳ δὲ ἵσως καρποφορῆσαι δυνάμενα, ἅπερ
δι’ ἀγαπητικῆς ἀναπαύσεως μεταφυτεύειν τῇ συμβουλῇ μὴ παραιτησώμεθα τὸ παράπαν. Ἔστιν ὅτε ἐν
ἀνοικείοις καὶ φιληδόνοις τόποις ἢ πολιτικωτέροις
τὴν ἀρετὴν ὁ προεστὼς κατεργάζεται ἀκινδύνως.   (40)
Σκοπείτω τοίνυν ἐπὶ τὴν τῶν θρεμμάτων ὑποδοχήν·
οὐ γὰρ πᾶσα ἀποτροπὴ καὶ παραίτησις παρὰ Θεῷ
ἀπείρηται. Εἰ μὲν ἡσυχίας ψυχικῆς ὁ ἰατρὸς εὐπορεῖ, οὐ τοσοῦτον τῆς σωματικῆς πρὸς τὴν τῶν νοσούντων δέεται ἐπιμέλειαν· εἰ δὲ τῆς προτέρας  ἀμοιρεῖ τῇ δευτέρᾳ χρήσεται. Οὐδὲν οὔτω παρὰ
Θεῷ δῶρον παρ’ ἡμῶν εὐαπόδεκτον, ὡς τὸ ψυχὰς αὐ-
τῷ λογικὰς διὰ μετανοίας προσφέρειν· πᾶς ὁ κόσμος
ψυχῆς οὐκ ἀντάξιος· ὁ μὲν γὰρ παροίχεται· ἡ δὲ
ἄφθαρτος καὶ ἔστιν καὶ διαμένει.  (50)
14.
(1197) ΚΕΦΑΛ. ΙΔʹ.   

  Οὐκοῦν μὴ μακάριζε τοὺς χρήματα, μακάριε,   (1)
ἀλλὰ τοὺς πρόβατα λογικὰ Χριστῷ προσφέροντας.
Ἄμωμον τὸ ὁλοκαύτωμα ποίει, ἐπεὶ οὐδὲν σεαυτὸν
ὤνησας. Ὥσπερ νοεῖν χρὴ ὅτι μὲν Παραδοθῆναι
ἔδει τὸν Υἱὸν τοῦ ἀνθρώπου, οὐαὶ δὲ δι’ οὖ παραδέδοται· οὔτω μοι νόει καὶ τὸ ἔμπαλιν, ὅτι μὲν σω-
θῆναι πολλοὺς τοὺς προαιρουμένους ἕδει, ὁ δὲ μισθὸς
ἐκείνοις δοθήσεται, δι’ ὧν ἡ σωτηρία γέγονε μετὰ
Κύριον. Δυνάμεως ἡμῖν πρὸ πάντων, ὦ τίμιε, χρεία
πνευματικῆς, ἵνα, οὓς εἰς τὰ Ἅγια τῶν ἁγίων εἰσφέρειν ἐπεχειρήσαμεν, καὶ τὸν Χριστὸν αὐτοῖς ἐπὶ
τῆς μυστικῆς αὐτῶν καὶ κρυπτῆς τραπέζης ἀναπαυόμενον δεικνύειν ἐδοκιμάσαμεν, ἕως οὖ ἐν προθύροις τῆς εἰσόδου μάλιστα τυγχάνωσιν, ἐπὰν ἵδωμεν (1200) αὑτοὺς ὑπὸ τοῦ ὄχλου τῶν ἐμποδίζειν αὐτοὺς βουλο-   (1)
μένων, θλιβομένους καὶ στενοχωρουμένους, τῆς χειρὸς τούτων ὡς νηπίων ἐπιλαβόμενοι, τοῦ ὄχλου τῶν
λογισμῶν ἐλευθερώσωμεν. Εἰ δὲ καὶ νήπιοί τινες
πάνυ, ἢ ἀσθενεῖς ὑπάρχουσιν, ἐπὶ τῶν ἡμετέρων   (5)
ὤμων ἀνάγκη βαστάσαι, καὶ ἀνυψῶσαι τούτους,
ἄχρις οὗ τὴν θύραν τῆς εἰσόδου τῆς ἀληθῶς στενῆς
παρέλθωσιν. Ἐκεῖ γὰρ πᾶς ὁ πνιγμὸς καὶ ἡ στενοχωρία πέφυκε γίνεσθαι· διὸ καὶ ἔλεγέ τις περὶ
αὐτῆς. Τοῦτο κόπος ἐστὶν ἐνώπιόν μου, ἕως οὖ   (10)
εἰσέλθω εἰς τὸ ἁγιαστήριον τοῦ Θεοῦ. Καὶ μόνον
εἴρηται μὲν ἡμῖν, ὦ Πατέρων πάτερ, καὶ ἐν τοῖς φθάσασι περὶ ἐκείνου, τοῦ τῶν Πατέρων πατρός, καὶ διδασκάλου τῶν διδασκάλων, οἶός τε ἦν, τῇ σοφίᾳ ἅνω, ὄλος
ἠμφιεσμένος, ἀνυπόκριτος, ἐκλεκτικός, φαιδρός·   (15)
τὸ δὲ δὴ πάντων θαυμασιώτερον, ὅτι ὅπου γε θέλοντας σωθῆναι ἔβλεπε, περισσοτέρᾳ ἐκέχρητο τῇ ἀκριβείᾳ. Οὓς δὲ πάλιν οἰκεῖον θέλημα, ἢ προσπάθειαν
ἔβλεπεν ἔχοντας, οὕτως αὐτοὺς τοῦ προσπασχομένου
ἀπεστέρει, ὡς λοιπὸν πάντας παρατηρεῖσθαι, ἐν μηδενὶ ὧν πρόσκεινται δεικνύειν οἰκεῖον θέλημα. Ἔλεγε
δὲ καὶ τοῦτο ἀεὶ ὁ ἀοίδιμος· ὅτιπερ, φησίν, Ἄμεινον
διῶξαί τινα τῆς μονῆς, ἢ θέλημα ἴδιον ἐᾶσαι τοὺς
ὑπηκόους οἰκεῖον ποιεῖν. Ὁ μὲν γὰρ διώξας πολλάκις
τὸν διωχθέντα ταπεινότερον ἀπειργάσατο, καὶ τὸ   (25)
ἑαυτοῦ λοιπὸν περικόπτοντα θέλημα· ὁ δὲ τῷ δοκεῖν
φιλανθρωπίαν καὶ συγκατάβασιν τοῖς τοιούτοις χαριζόμενος, ἐν καιρῷ ἐξόδου ἐλεεινῶς αὐτὸν καταρᾶσθαι
πεποίηκεν, ἀπατήσαντα μᾶλλον, καὶ οὐκ ὠφελήσαντα
αὐτούς. Ἦν τοίνυν ἰδέσθαι τὸν μέγαν, μετὰ τὴν   (30)
συμπλήρωσιν τῶν ἑσπερινῶν εὐχῶν, ἐπὶ θρόνου,
ἔξωθεν μὲν πλεκτοῦ ἐκ ξύλων, ἔσωθεν δὲ πλεκτοῦ
χαρίσμασι πνευματικοῖς καθήμενον ὡς βασιλέα τινὰ
 
ὃν περιεκύκλουν, ὡς σοφαὶ μέλισσαι ἡ καλὴ συνάθροισις, καὶ ὡς Θεοῦ τῶν λόγων ἤκουον, καὶ τῶν  προσταγμάτων ὑπήκουον. Καὶ ὁ μὲν πεντήκοντα, ὁ
δὲ τριάκοντα, ὁ δὲ ἑκατὸν ἀποστοματίζειν ψαλμοὺς
πρὸ ὕπνου ἐ[κε]κέλευτο, ὁ δὲ τοσαύτας γονυκλισίας, ὁ
δὲ καθήμενος ὑπνοῦν· ὁ μὲν ὡρισμένην ἀναγινώσκειν
ὥραν, ὁ δὲ ἐπὶ προσευχὴν ὡσαύτως παρίστασθαι,   (40)
κατέστησέν τε καὶ ἐπὶ τοῦτο δύο ἐπισκόπους τῶν
ἀδελφῶν, ἡμέρᾳ μὲν συντυχίας καὶ ὀργίας ἐπισκοποῦντας καὶ παύοντας· νυκτὶ δὲ ἐγρηγόρσεις ἀκαίρους, καὶ ἃ οὐ θέμις γραφῇ παραδοῦναι. Οὐ μόνον
δέ, ἀλλὰ καὶ ἐπὶ τῆς τροφῆς τὴν οἰκείαν τάξιν ἑκάστῳ ὁ μέγας ἀπένειμεν· ἦν γὰρ ἡ δίαιτα πάντων οὐ
μία, οὐδὲ ὁμοία· ἀλλὰ διῄρητο ἑκάστῳ κατὰ τὴν
ἑαυτοῦ κατάστασιν· τοῖς μὲν γὰρ τὴν ξηροτέραν,
τοῖς δὲ τὴν ἀνετωτέραν ἀπένειμεν ὁ καλὸς οἰκονόμος· καὶ τὸ θαῦμα, ὅτιπερ ἀγογγύστως τὸ προστασσόμενον ὡς ἐκ στόματος Θεοῦ ἐτελειοῦτο. Ἦν δὲ αὐτῷ ὑποκειμένη καὶ λαῦρα τῷ ἀοιδίμῳ, ἐν ᾖ ἐκ τῆς
μονῆς τοὺς δυνατοὺς πρὸς ἡσυχίαν καθίστα ὁ περὶ
πάντα τέλειος. Μὴ ποικίλῃς, λιπαρῶ, τοὺς ἀκαιραιοτέρους ἐν λογισμῶν πανουργίαις, μᾶλλον δέ, εἰ @1   (55)
(1201) δυνατόν, καὶ τοὺς ποικίλους εἰς ἁπλότητα μετάβαλλε,   (1)
ὅπερ παράδοξον. Ὁ εἰς ἄκρον κεκαθαρμένος ἐκ τῆς
ἄκρας ἀπαθείας, ὡς ὁ θεῖος κριτὴς καὶ τῇ ἀκριβείᾳ
χρήσεται· ἔλλειψις γὰρ ἀπαθείας τύπτει δικαστοῦ
καρδίαν, καὶ οὐ συγχωρεῖ, ὡς δέον, κολάζειν, καὶ   (5)
ἀποσμήχειν. Πίστεως ἀπαθοῦς καὶ δογμάτων εὐσεβῶν πρὸ πάντων κληρονομίαν τοῖς υἱοῖς καταλίμπανε
ἵνα μὴ μόνον τοὺς υἱούς, ἀλλὰ καὶ τὰ ἔγγονά σου
Κυρίῳ δι’ ὁδοῦ ὀρθοδοξίας, προσαγάγῃς. Σφριγῶντας
καὶ νέους καταμαραίνειν καὶ δαμάζειν μὴ ἐλεήσῃς,   (10)
ἵνα ἐν καιρῷ ἐξόδου ἀνυμνήσωσίν σε· τύπος σοι καὶ
ἐν τούτῳ Μωσῆς ὁ μέγας ἔστω, πάνσοφε· οὐ γὰρ
δεδύνηται τοὺς ὑπηκόους, καίπερ εὐηνίως ἑπομένους,
τοῦ Φαραῶ ἐλευθερῶσαι, ἄχρις οὖ τὸ ἄζυμον μετὰ
πικρίδων ἔφαγον. Ἄζυμον δέ ἐστι ψυχὴ μὴ ἔχουσα   (15)
πρόσλημμα τοῦ ἑαυτῆς θελήματος. Τοῦτο γὰρ τυφοῦν
καὶ ἐπαίρειν αὐτὴν δύναται· τὸ δὲ ἄζυμον ἀεὶ τεταπείνωται. Πικρίδας δὲ νοήσωμεν, ποτὲ μὲν τὴν ἐκ
τῆς ἐπιταγῆς παρεπομένην τούτοις δριμύτητα, ποτὲ
δὲ τὴν διὰ τῆς πικρότητος τῆς νηστείας στενοχωρίαν.   (20)
Ἐγὼ δέ, ὦ Πατέρων πάτερ, ταῦτα πρὸς σὲ ἐπιστέλλων, δέδοικα ἀκούων τοῦ φάσκοντος· Ὁ διδάσκων
ἕτερον, σεαυτὸν οὐ διδάσκεις; Νῦν δὲ τοῦτο
μόνον εἰπών, καταπαύσω τοῦ λόγου τὸν δρόμον.
15.
(1201) ΚΕΦΑΛ. ΙΕʹ.   

  Ψυχὴ διὰ καθαρότητος ἑνωθεῖσα Θεῷ λόγου ἑτέρου   (1)
πρὸς διδαχὴν οὐ δεηθήσεται· τὸν ἀΐδιον λόγον μυσταγωγόν, καὶ ὁδηγὸν καὶ φωτισμὸν ἐν ἑαυτῇ φέρουσα ἡ μακαρία, οἵαν που καὶ τὴν σὴν ἱερωτάτην,
καὶ παμφαῆ κορυφὴν ὑπάρχειν μέμνημαι· οὐ λόγῳ   (5)
ἁπλῶς ψιλῷ, ἀλλ’ ἐνεργείᾳ καὶ πείρᾳ τὴν αὐτῆς
γνώμην πάναγνον ἐπιστάμενος, πραότητι μάλιστα
θηρωλέθρῳ καὶ ταπεινότητι ἐξαστράπτουσαν, κατὰ
τὸν μέγαν ἐκεῖνον νομοθέτην, ᾧ καὶ ὄντως κατὰ πόδας ἑπόμενος, τληπαθέστατε, καὶ προβαίνων εἰς   (10)
ὅψος ἀεὶ μικροῦ δεῖν κἀκεῖνον ἐπλεονέκτησας, κατὰ
τὸ τῆς ἁγνείας, λέγω, ἐγκώμιον, καὶ τὸ τῆς σωφρο-
σύνης ἔπαθλον, δι’ ὧν καὶ μάλιστα, ὡς οὐ δι’ ἑτέρων
 Θεῷ πλησιάζειν δυνάμεθα, τῷ πανάγνῳ τε καὶ πάσης
ἀπαθείας δοτῆρι καὶ ἀρωγῷ καὶ μεθιστῶντι διὰ ταύτης ἀπὸ γῆς εἰς οὐρανόν, τοὺς ἐπὶ γῆς ἔτι πέλοντας· οἷς ὥσπερ τινὶ πυρὸς ἅρματι, κατ’ ἐκεῖνον
τὸν φίλαγνον ἡλίου ἐν ποσὶν ἀοκνίας ἐπιβεβηκώς, οὐ
μόνον τὸν Αἰγύπτιον τοῦτον πεφόνευκας, καὶ ἐν
ψάμμῳ ταπεινώσεως τὸ ἔπαθλον κέκρυφας· ἀλλά γε   (20)
καὶ ἐπὶ τὸ ὄρος ἀνέδραμες, καὶ Θεὸν δι’ ἀκανθώδους 
(1204) καὶ θηρίοις δυσεπιβάτου πολιτείας ἑώρακας· καὶ   (1)
θείας φωνῆς καὶ φωταυγείας ἀπέλαυσας· καὶ τὸ
ὑπόδημα, λέγω δὴ πᾶν τὸ νεκρῶδες συγκάλυμμα λέλυκας· καὶ τῆς κέρκου, ἤγουν τοῦ τέλους τοῦ ἐξ ἀγγέλου εἰς δράκοντα μεταπεσόντος ἐπελάβου· καὶ   (5)
τοῦτον ὥσπερ ἐν οἰκείῳ φωλεῷ καὶ ἐν λάκκῳ κατωτάτῳ, ἐν Αἰγύπτῳ καὶ σκοτασμῷ ζοφώσας παρέδω-
κας· καὶ τὸν Φαραὼ νενίκηκας τὸν ὑψηλὸν καὶ ἀγέρωχον· καὶ Αἰγυπτίους κατέπληξας, καὶ τὰ τού-
των πρωτότοκα, ὃ τὰ μεῖζον ἔπαθλον τεθανάτωκας.   (10)
Διό σοι καὶ Κύριος τὴν τῶν ἀδελφῶν ὁδηγίαν, ὡς
ἀκραδάντῳ, πεπίστευκεν· οὒς σύ, ὁδηγὲ ὁδηγῶν, καὶ
ἀνεκδειματίστως τοῦ Φαραῶ καὶ τῆς ῥυπαρᾶς τοῦ
πηλοῦ πλινθουργίας λέλυκας· καὶ αὐτοῖς πυρὸς
Θεοῦ νεφέλης ἀγνείας τῆς πᾶσαν φλόγα κατασβεννύσης θέαν πείρᾳ πάσῃ μεταδέδωκας. Καὶ οὐ μόνον,
ἀλλά γε καὶ τὴν Ἐρυθρὰν καὶ φλογίζουσαν ταύτην
θάλατταν αὐτοῖς διεσκέδασας· ἐφ’ ἣν καὶ μάλιστα
οἱ πλείους κινδυνεύειν πεφύκαμεν· καὶ νικητὰς καὶ
τροπαιούχους ῥάβδῳ σῇ καὶ ἐπιστήμῃ ποιμαντικῇ   (20)
πεποίηκας· πάντας τε τοὺς καταδιώκοντας, ὀπίσω
αὐτῶν, εἰς τέλεον ἀπέπνιξας· οὐ μὴν δὲ ἀλλὰ καὶ
μετὰ τοῦτο τὸν Ἀμαλὴκ τῆς οἰήσεως, τὸν μετὰ τὴν
νίκην τῆς θαλάττης ἀπαντᾷν πεφυκότα τοῖς νικηταῖς,
ἐκτάσει χειρῶν, μέσος πράξεως καὶ θεωρίας ἑστώς,   (25)
ἐτροπώσω, ὑπὲρ λαοῦ σου θεοπιστεύτου καὶ θεοφωτίστου, νενίκηκας τὰ ἔθνη· ἐπὶ τὸ ὅρος τῆς ἀπαθείας ἐνήνοχας τοὺς μετὰ σοῦ, ἱερέας κατέστησας, περιτομὴν παραδέδωκας, δι’ ἧς μὴ καθαρθέντας Θεὸν ἰδεῖν

