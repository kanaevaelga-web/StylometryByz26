Nicetas STETHATUS, Vita Simeonis Novi Theologici. {3099.001}
 
Βίος καὶ πολιτεία
τοῦ ἐν ἁγίοις πατρὸς ἡμῶν Συμεὼν
τοῦ νέου θεολόγου, πρεσβυτέρου καὶ ἡγουμένου
μονῆς τοῦ ἁγίου Μάμαντος τῆς Ξηροκέρκου.
Εὐλόγησον πάτερ. @1   (5)

(1)   Χρῆμα θερμὸν ἀρετή, καὶ δεινὸν μὲν ἐμφυσῆσαι τοῦ πόθου
τοὺς ἄνθρακας καὶ πῦρ αὐτόχρημα τὴν ψυχὴν ἀπεργάσασθαι, δεινὸν
δὲ πτερῶσαι νοῦν ἀπὸ γῆς καὶ πρὸς οὐρανοὺς ἐπᾶραι τῷ πνεύματι
καὶ θεὸν ὅλον ἀποδεῖξαι τὸν ἄνθρωπον. ἐπεὶ οὖν καὶ Συμεὼν οὗτος
ὁ μέγας ὁ νῦν εἰς ὑπόθεσιν ἡμῖν προτεθείς, ταύτης ἐργαστὴς θερμότατος γεγονώς, εἰς περιφανὲς ὕψος τῆς κατ’ αὐτὴν δόξης εἴπερ
τις ἄλλος ἀνέδραμε, φέρε διηγητέον πᾶσι τοῖς παροῦσι τὰ ἐκείνου
σαλά, ὅσα τε αὐτῷ ἐκ γένους καὶ πατρίδος ὑπῆρχε πλεονεκτήματα,
καὶ ὅσα ἐκεῖνος ἱδρῶσι καὶ πόνοις ἀσκητικοῖς καὶ τοῖς ὑπὲρ ἀρετῆς
ἄθλοις καὶ ἀγωνίσμασιν ἐκτήσατο κατορθώματα.   (10)
(2)   Συμεὼν ὁ τὴν ἀρετὴν περιβόητος ἔφυ μὲν ἐκ χώρας τῆς
Παφλαγόνων ὡς εὐθαλές τι καὶ καρποφόρον φυτόν, βρῖθον τοῖς
καρποῖς ἐξ ἁπαλῶν ὀνύχων τοῦ πνεύματος. ἔσχε δὲ πατρίδα κώμην
τὴν οὕτω κατ’ ἐγχωρίους καλουμένην Γαλάτην, τοὺς δέ γε φύντας
ἐξ εὐγενῶν καὶ πλουσίων, Βασίλειος δ’ ἦσαν καὶ Θεοφανώ, οἳ παρωνύμως καὶ Γαλάτωνες ὠνομάζοντο. ἐπειδὴ δὲ ἁπαλὸς ὢν ἔτι τὴν
ἡλικίαν τῇ Κωνσταντίνου παρὰ τῶν γεννητόρων ὡς χρῆμά τι διακομίζεται πολλοῦ ἄξιον, καὶ αὐτοῖς ἀνασώζεται τοῖς προγόνοις ἐνδόξοις οὖσι τηνικαῦτα ἐν βασιλείοις, γραμματιστῇ παραδίδοται καὶ
τὴν προπαιδείαν ἐκδιδάσκεται. συνετὸς δὲ ὢν καὶ γέμων φρονήσεως   (10)
ἐκ νεότητος, εἶχε μὲν σπουδαίως πρὸς τὰ μαθήματα, τάχει δὲ φύσεως τὴν ἐκεῖθεν ὠφέλειαν εὐφυῶς τε καὶ λογικῶς ἀνελέγετο, εἰ δέ
τι παιδαριῶδες καὶ ἄσεμνον ἐν τοῖς παισὶν ἑώρα πραττόμενον, συστέλλων ἑαυτὸν ἅτε δὴ τὴν φρόνησιν πολιός, καὶ τὸν νοῦν ὅλον
ἐπιστρέφων πρὸς τὰ μαθήματα μακρὰν τῶν ἀφρονούντων ἐγίνετο.   (15)
ἤδη δὲ τῆς τελεωτέρας ἁπτόμενος ἡλικίας καὶ τῶν τελεωτέρων ἥπτετο
θερμοτέρως μαθημάτων, ὅθεν καὶ κάλλιστα τὰ τῶν ταχυγράφων ἐν
βραχεῖ τῷ χρόνῳ κατωρθωκὼς ὡραῖα γράφειν λίαν μεμάθηκεν, ὡς
τὰ ὑπ’ ἐκείνου γραφέντα βιβλία πιστοῦται σαφῶς τὸ λεγόμενον. ἐλείπετο δὲ αὐτῷ ἐξελληνισθῆναι τὴν γλῶτταν τῇ ἀναλήψει παιδείας   (20)
τῆς θύραθεν καὶ λόγου εὐμοιρῆσαι ῥητορικοῦ. ἀλλὰ τοῦτο μὲν ἐκ
παιδὸς ὁ ἀνὴρ πολὺς τὴν σύνεσιν ὢν καὶ τὸν μῶμον ἐκφεύγων εἰ
καὶ μὴ καθόλου ὅμως οὐχ εἵλετο, ἄκροις δὲ ψαύσας δακτύλοις τῆς
ἐκεῖθεν ὠφελείας καὶ μόνην μεμαθηκὼς τὴν οὕτω λεγομένην γραμματικήν, τὸ λοιπὸν ἢ καὶ τὸ πᾶν ὡς εἰπεῖν τῆς ἔξωθεν ἀπεσείσατο   (25)
παιδείας, καὶ τὴν ἐκ τῶν συμφοιτητῶν βλάβην ἐξέφυγεν.
καὶ τῆς λαμπρότητος τῆς τῶν ὁρωμένων ἀπάτης εὐκόλως καταφρονεῖ, καὶ ὅλη τῶν ἐκεῖθεν ἐλπίδων καὶ ἀπολαύσεων γίνεται, τὰς
νοερὰς ἑαυτῆς αἰσθήσεις τῷ ἡδεῖ τῶν νοουμένων καθ’ ἑκάστην γλυκαινομένη καὶ ζητοῦσα τελεωτέρως τοῦ ποθουμένου τυχεῖν.
(4)   Γίνεται τοιγαροῦν ἐπὶ τὴν περιώνυμον τοῦ στουδίου μονήν.
ζητεῖ τὸν ἐκ νεότητος αὐτοῦ χρηματίσαντα πατέρα πνευματικὸν καὶ
διδάσκαλον· ὁ δὲ ἦν Συμεὼν ὁ μέγας τὴν ἀρετὴν καὶ τὴν ἄκραν
ἀπάθειαν εἴπερ τις ἄλλος κατωρθωκώς, ᾧ καὶ τὴν εὐλάβειαν ἡ πρὸς
θεὸν εὐσέβεια καὶ σεμνότητα τῇ καταστολῇ τῶν ἠθῶν παρωνύμως   (5)
προσέθετο. ὑπαντᾶται αὐτῷ, γνωρίζει τὰ τοῦ σκοποῦ, ἀξιοῖ δεχθῆ-
ναι παρ’ αὐτοῦ καὶ τὸν βίον ἐξαυτῆς ἀλλάξασθαι καὶ συγκαταταγῆναι
τοῖς μοναχοῖς. ὁ δέ, οἷα δὴ ἔμπειρος τοῦ μοναδικοῦ βίου καὶ τῶν
τοῦ πονηροῦ ἐπιθέσεων, τό γε νῦν ἔχον οὐ κατανεύει, ἀναχαιτίζει
δὲ τοῦτον ἔτι νέον ὄντα καὶ τὸν τεσσαρεσκαιδέκατον ἔτι χρόνον   (10)
τῆς ἡλικίας ἀνύοντα τῆς τοιαύτης ὁρμῆς, καὶ τὸν τῆς τελεωτέρας αὐξήσεως ἐκδέξασθαι ὑποτίθεται χρόνον. ἐπεὶ δὲ διάγων
ἦν ἐκεῖνος ἐκ νέου τῷ τοῦ θείου οἴκῳ τὴν φλόγα ὑποτυφομένην
ἔχων τοῦ θεϊκοῦ πόθου, πρὸς τοῖς ἄλλοις ἐπεμέλετο προσευχῆς
σπουδαίως ἄγαν καὶ ἀναγνώσεως. ὅθεν καί ποτε βίβλον λαβὼν   (15)
ἐκ τῶν τοῦ διδασκάλου χειρῶν Μάρκου καὶ Διαδόχου τῶν θε-
 
σπεσίων ἀνδρῶν καὶ ἀναπτύξας αὐτήν, εὗρεν εὐθὺς λέγουσαν διὰ
τῶν γεγραμμένων αὐτῷ· ζητῶν ὠφέλειαν ἐπιμέλησαι τῆς συνειδήσεως καὶ ὅσα λέγει ποίησον καὶ εὑρήσεις ὠφέλειαν. τοῦτο τοίνυν
οἷα δὴ ἐκ στόματος ἀκούσας θεοῦ, ἐπιμελεῖσθαι τῆς ἑαυτοῦ συνειδήσεως ἤρξατο· ἡ δὲ θεῖόν τι ἐν ἀνθρώποις πρᾶγμα ὑπάρχουσα
καθ’ ἑκάστην αὐτῷ ἐν θέρμῃ τοῦ πνεύματος ὑπετίθει τὰ κρείττονα
καὶ τὴν ἐπίδοσιν ηὔξανε τοῦ καλοῦ, ὡς ἐντεῦθεν ἐπαυξηθῆναι αὐτῷ τὰ τῆς προσευχῆς καὶ μελέτης μέχρις ἀλεκτρυόνων ᾠδῶν. εἶχε
καὶ γὰρ τὴν δίαιταν συνεργοῦσαν αὐτῷ ἐκ μόνων τῶν ἀναγκαίων   (25)
εἰς τὴν τῆς προσευχῆς καὶ ἀναγνώσεως παράτασιν, καὶ πρὸ τῆς
ἀποταγῆς τὸν τῶν ἀσωμάτων ἐν σώματι καὶ ταῦτα τρυφερῷ καὶ
νεάζοντι βίον ἠσπάζετο. ἔνθεν τοι οὐδὲ περιόδων πολλῶν ἐτῶν
ἐδεήθη εἰς τὸ παντελῶς ἐκδημῆσαι τῶν ὁρωμένων καὶ ἐν τοῖς ἀοράτοις θεοῦ γενέσθαι θεάμασι· μετὰ γὰρ ὀλίγου χρόνου παρέλευσιν   (30)
ἡ χάρις τοῦ πνεύματος, εὑροῦσα τὴν ἐκείνου ψυχὴν ἐλευθέραν τῆς
ὕλης καὶ τῷ πόθῳ πυρπολουμένην τοῦ κτίσαντος, ἥρπασεν αὐτὴν
ἀπὸ γῆς πτερώσασα τῇ τῶν νοητῶν ἐπιθυμίᾳ καὶ πρὸς ὀπτασίαν
καὶ ἀποκαλύψεις κυρίου ἀνύψωσε.
(5)   Τοίνυν καὶ ὡς ἱστάμενος ἦν εἰς προσευχὴν ἐν μιᾷ τῶν
νυκτῶν καὶ νοῒ καθαρῷ τῷ πρώτῳ συναπτόμενος νῷ, φῶς ἄνωθεν
εἶδε λάμψαν ἐξαίφνης ἐξ οὐρανῶν ἐπ’ αὐτὸν εἰλικρινές τε καὶ ἄπλετον
τὸ πᾶν τε καταφωτίσαν καὶ καθαρὰν ὥσπερ ἡμέραν ἀπεργασάμενον,
ὑφ’ οὗ δηλαδὴ καὶ αὐτὸς φωτιζόμενος ἐδόκει τὸν οἶκον ἅπαντα σὺν   (5)
τῇ κέλλῃ ἐν ᾗ ἱστάμενος ἔτυχεν ἀφανισθέντα καὶ εἰς τὸ μὴ ὂν εὐθέως χωρήσαντα, ἑαυτὸν δὲ ἁρπαγέντα ἐν τῷ ἀέρι καὶ τοῦ σώματος
ὅλως ἐπιλαθόμενον. οὕτως οὖν ἔχων χαρᾶς, ὡς ἔλεγεν οἷς τὰ τοιαῦτα
ἐθάρρει καὶ ἔγραφε, τηνικαῦτα πολλῆς ἐπληρώθη καὶ δακρύων θερμῶν· καὶ τὸ ξένον τοῦ τεραστίου ἅτε τῶν τοιούτων ἀποκαλύψεων ἔτι   (10)
ἀμύητος καταπλαγεὶς φωναῖς ἀπαύστοις τὸ κύριε ἐλέησον μεγάλως
ἐβόα, ὡς ἐν ἑαυτῷ γενόμενος ὕστερον ἔγνω· τότε γὰρ οὐκ ᾔδει ὅλως ὅτι φωνῇ φθέγγεται ἢ ἔξωθεν ἡ λαλιὰ αὐτοῦ ἐξακούεται. ἐν
γοῦν τῷ τοιούτῳ φωτὶ ἐνεργούμενος εἶδε, καὶ ἰδοὺ εἶδος φωτεινοτάτης νεφέλης ἀμόρφου τε καὶ ἀσχηματίστου καὶ πλήρους ἀρρήτου   (15)
δόξης θεοῦ εἰς τὸ ὕψος τοῦ οὐρανοῦ, ἐκ δεξιῶν δὲ τῆς τοιαύτης @1
νεφέλης ἱστάμενον ἑώρα τὸν ἑαυτοῦ πατέρα Συμεώνην τὸν εὐλαβῆ,
ὢ τοῦ φρικτοῦ ὁράματος, ἐν τῇ συνήθει ταύτῃ στολῇ ἣν περιέκειτο
ζῶν, ἐνατενίζοντά τε ἀκλινῶς τῷ θείῳ ἐκείνῳ φωτὶ καὶ αὐτοῦ ἀπερισπάστως δεόμενον. ἐπὶ πολὺ οὖν οὕτως ἐν ἐκστάσει ὢν καὶ τὸν αὐτοῦ πατέρα ἐκ δεξιῶν παρεστῶτα τῆς δόξης ὁρῶν τοῦ θεοῦ, οὐκ
αἰσθάνετο κἄν τε ἐν σώματι τὸ τηνικαῦτα ἦν κἄν τε ἐκτὸς τοῦ σώματος, ὡς διεβεβαιοῦτο καὶ ἔλεγεν ὕστερον. ὀψὲ δέ ποτε τοῦ φωτὸς
ἐκείνου καταβραχὺ συσταλέντος, πρὸς ἑαυτὸν πάλιν ἐν τῷ σώματι
καὶ τῆς κέλλης ἐντὸς ἑαυτὸν κατενόησε, καὶ οὕτω τὴν μὲν καρδίαν   (25)
ἑαυτοῦ πεπληρωμένην εὗρεν ἀφάτου χαρᾶς, τὸ δὲ στόμα μεγάλα
κρᾶζον ὡς εἴρηται τὸ κύριε ἐλέησον, καὶ ὅλον κατάβροχον ἑαυτὸν
τοῖς ὑπὲρ μέλι καὶ κηρίον γλυκυτέροις δάκρυσιν. ἐκ δὴ τούτου
λεπτὸν καὶ κοῦφον οἷάπερ πνευματικὸν τὸ σῶμα αὐτοῦ γενόμενον
ᾔσθετο, καὶ ἐπὶ πολὺν χρόνον οὕτω διετέλεσεν ἄν. τοιοῦτον ἡ καθαρότης καὶ τοσοῦτον ὁ θεῖος ἔρως ἐν τοῖς σπουδαίοις ἔργον ἐργάζεται.
(6)   Ταύτην οὖν ὡς ἑώρακε τὴν θεωρίαν ὁ θαυμάσιος Συμεών,
ἐπυρπολεῖτο τὰ ἔνδον ἔτι πλέον ὑπὸ τοῦ θείου πυρὸς καὶ τοῦ ἀποκεῖραι αὐτὸν παρακαλῶν τὸν πατέρα προσέκειτο. ἐκεῖνος δὲ προβλεπτικῷ τῷ ὄμματι ἐπιτήδειον καιρὸν προορῶν, ἀλλὰ καὶ τὸ ἁπαλὸν τῆς νεότητος ἀβέβαιον εἶναι πρὸς τὸ τραχὺ τῆς ἀσκήσεως,   (5)
τοῦτο ποιεῖν τηνικαῦτα οὐκ ἔκρινε. ἐπεὶ οὖν μετὰ περίοδον ἓξ ἐτῶν
τῆς φοβερᾶς θεωρίας ἐκείνης πρὸς τὴν ἰδίαν πατρίδα ὁ Συμεὼν
δι’ αἰτίαν τινὰ ἔσπευδεν ἀπελθεῖν, συντάξασθαι παραγίνεται τῷ θείῳ
τούτου πατρὶ ἐν τῇ περιωνύμῳ τοῦ στουδίου μονῇ. ὁ δὲ θαυμάσιος
ἐκεῖνος ὡς εἶδεν αὐτόν· καιρὸς ἰδοὺ τέκνον ἔφη καθ’ ὃν εἰ βούλει   (10)
τὸ σχῆμα καὶ τὸν βίον ἀλλάξασθαι δεῖ. ἄνθραξ πυρὸς ὁ λόγος εἰς
 
 τὴν καρδίαν τοῦ νέου ἐγένετο, καί· ἵνα τί μὴ τάχιον, ἔφη, τοῦτο
πρὸς ἐμὲ τὸ τέκνον σου εἴρηκας, πάτερ; ἀλλά γε καὶ νῦν ἤδη κόσμῳ
καὶ τοῖς ἐν αὐτῷ πᾶσιν ἀποτάσσομαι, καὶ ἐπεὶ τῇ προφάσει τῆς @1
ἐγχειρισθείσης μοι βασιλικῆς δουλείας ἀπαίρειν ἤδη πρὸς τὴν ἰδίαν   (15)
πατρίδα ἐπείγομαι, ἰδοὺ πάντα τὰ ἐκεῖσε προσόντα μοι ἀναλαβόμενος ὑποστρέφω καὶ εἰς χεῖρας πάντα καὶ ὅλον ἐμαυτὸν παραθήσομαι τῆς σῆς ἁγιότητος. εἶπε καὶ τῆς ἐκεῖσε φερούσης ἁψάμενος
πρὸς τὰ οἰκεῖα διὰ τάχους ἐγίνετο. ἐπεὶ δὲ τὸ τηνικαῦτα ὁ καιρὸς
ἐπέστη τῶν νηστειῶν, ὅλον ἐξέδοτο ἑαυτὸν πρὸς τοὺς ὑπ’ ἀρετῆς   (20)
ἀγῶνας. ἔνθεν τοι καὶ τὴν ἐκ προγόνων ἐρευνήσας βιβλιοθήκην
λαμβάνει τὴν κλίμακα τοῦ θεσπεσίου Ἰωάννου ἐκεῖθεν, ᾗ καὶ προσομιλῶν ὡς γῆ τις ἀγαθὴ τὸν σπόρον τοῦ λόγου ἐν τῇ καρδίᾳ ἐδέχετο καὶ αὐξάνειν ὁσημέραι καὶ καρποφορεῖν ἑαυτὸν παρεσκεύαζε.
τοίνυν καὶ ἐπεὶ σμικρότατον ἦν κελλίον πρὸς τῇ εἰσόδῳ τοῦ ἐκεῖσε   (25)
εὐκτηρίου, μονώτατος εἰσελθὼν ἔμενεν ἐν αὐτῷ· ὅθεν καὶ νυκτὸς μὲν
τὰς θύρας ἑαυτῷ κλείων τοῦ εὐκτηρίου ἐπὶ τρισὶν ὥραις προσεύχετο, ἡμέρας δὲ ποτὲ μὲν ηὔχετο ἐν τῷ κρυπτῷ τῷ οὐρανίῳ πατρί,
ποτὲ δὲ προσωμίλει τῇ θείᾳ γραφῇ. τὰς γοῦν ὑπερφυεῖς ἀνδραγαθίας τῶν ἐν ὑπακοῇ διαπρεψάντων ἁγίων ἀκούων καὶ τὴν ἐγγινομένην προκοπὴν τοῖς θερμῶς μετερχομένοις αὐτὴν ἐπεπόθει καὶ αὐτὸς
τὸν ἴσον ἐκείνοις θέσθαι ἀγῶνα. διὸ καὶ τῇ εἰρημένῃ βίβλῳ προσομιλῶν εὗρεν ἐπὶ λέξεως οὕτως ἔχουσαν· ἀναισθησία ἐστὶ νέκρωσις
ψυχῆς καὶ θάνατος νοὸς πρὸ θανάτου σώματος. τοῦτο ὡς ἀνέγνω
τὸ ῥῆμα ὁ Συμεὼν τὴν θεραπείαν ἐν τῇ τοιαύτῃ βίβλῳ ζητήσας   (35)
καὶ εὑρών, προσηύχετο ἐν σοροῖς ἀγρυπνῶν, εἰκόνα νεκρῶν ζωγραφῶν ἐν τῇ καρδίᾳ αὐτοῦ καὶ ὅλον τὸν κατ’ αὐτῆς ᾔρετο πόλεμον,
νηστείᾳ μὲν εὐτονωτέρᾳ χρησάμενος καὶ ἀγρυπνίᾳ, μνήμῃ δὲ θανάτου καὶ κρίσεως ἀδολεσχῶν.
(7)   Οὕτω τοιγαροῦν ποιοῦντος αὐτοῦ, ἐν μιᾷ προσευχομένου
νυκτὸς ἔνδον τοῦ εὐκτηρίου ἐν ᾧ καὶ σορὸς ἦν σωμάτων, τῶν θυρῶν κεκλεισμένων οὐσῶν κατὰ τὸ σύνηθες, συρρεύσαντα μετὰ ἀπειλῆς
πλήθη δαιμόνων ὥρμησαν κατὰ τοῦ εὐκτηρίου, καὶ ἀθρόον τὰς
θύρας ὠθήσαντες, ἤνοιξαν τοῦ ἁρπάσαι αὐτόν, τοιοῦτον ψόφον @1   (5)
ἀπεργασάμενοι ὡς νομίσαι αὐτὸν πρὸς τοὺς ἐξ ἑκατέρου τοίχους
προσαχθείσας συντριβῆναι τὰς θύρας. ὁ δὲ φόβῳ μεγάλῳ ληφθεὶς
διαπετάσας τὰς χεῖρας εἰς οὐρανὸν τὴν θείαν ἐκεῖθεν ἐπεκαλεῖτο
βοήθειαν. ὡς οὖν εἶδον αὐτὸν τὰ τῆς πονηρίας πνεύματα οὕτως
ἀμετακίνητον ἐπὶ ἱκανὰς ὥρας ἱστάμενον, ἡττηθέντα ὑπανεχώρησαν.   (10)
ἀλλὰ τῷ πολλῷ τανισμῷ αἱ χεῖρες ἐκείνου ἀποξηρανθεῖσαι οὐκ
ἐκάμπτοντο, μόλις δὲ μετ’ ὀδύνης πολλῆς συστείλας αὐτὰς καὶ κεκλεισμένας τὰς θύρας ἰδὼν ἐθαύμασεν. ἔκτοτε τοίνυν πλείονα προσλαβόμενος ἀνδρείαν κατὰ δαιμόνων εἰς οὐδὲν τὴν ἔφοδον αὐτῶν
ἔθετο, πληροφορίαν λαβὼν ὡς οὐδεμίαν ἔχουσιν ἰσχὺν καθ’ ἡμῶν,   (15)
εἰ μὴ ἐγκαταλειφθῶμεν ὑπὸ θεοῦ. οὕτως οὖν ἔχων καὶ οὕτω ποιῶν
πάσης ἀπείχετο μερίμνης βιωτικῆς, μόνης δὲ τῆς προσευχῆς καὶ τῆς
ἀναγνώσεως ἐπεμέλετο, εἴ που δὲ ὑπὸ ἀκηδίας ἠνωχλήθη, πρὸς τοὺς
ἐν οἷς ὑπῆρχον μνήματα τόπους ἀπήρχετο, καὶ καθήμενος ἐπάνω
αὐτῶν τοὺς ὑπὸ γῆν νεκροὺς νοερῶς ἀνιστόρει, καὶ ποτὲ μὲν ἐπένθει,   (20)
ποτὲ δὲ θρηνώδεις ἐν δάκρυσιν ἠφίει φωνάς, διὰ πάντων τούτων
καὶ τῶν τοιούτων τὸ κάλυμμα τῆς ἀναισθήσεως μηχανώμενος περιᾶραι τῆς καρδίας αὐτοῦ. τοιοῦτος ἦν ἐκ προοιμίων ὁ ἀγὼν τοῦ
θαυμαστοῦ Συμεὼν καὶ τοιαύτη ἡ ἐκείνου ἐργασία ἔτι τελοῦντος ἐν
λαϊκοῖς. ἀμέλει καὶ ἐπὶ τοσοῦτον ἡ τοῦ θεοῦ χάρις ἐνήργησεν εἰς   (25)
αὐτόν, ὅτι καθάπερ ἐγγεγραμμένη τις εἰκὼν ἐν τοίχῳ οὕτως ἡ θέα
τῶν νεκρῶν ἐκείνων σωμάτων ἐν τῷ νοῒ ἐνετυπώθη αὐτοῦ. οὐ μὴν
ἀλλὰ γὰρ καὶ πᾶσαι αἱ αἰσθήσεις αὐτοῦ ἠλλοιώθησαν, ὡς ἐντεῦθεν
βλέπειν αὐτὸν παντὸς ἀνθρώπου πρόσωπον καὶ πᾶν κάλλος ὡραῖον
καὶ πᾶν κινούμενον ζῷον ἐν ἀληθείᾳ νεκρόν.   (30)
(8)   Ἐπεὶ δὲ καὶ ὁ καιρὸς τῆς πρὸς τὴν μεγαλόπολιν αὐτοῦ
ἀποδημίας ἐνειστήκει καὶ σπεύδοντα τοῦτον ὁ γεγεννηκὼς ἑώρα
 
καὶ τὰ πρὸς τὴν ὁδὸν παρασκευαζόμενον, ὡς οὐκ ἴσχυσε τοῦτον
τοῦ κατὰ θεὸν ἀνακόψαι σκοποῦ, πάντα λίθον ἐπὶ τούτῳ κινήσας,
λαμβάνει κατ’ ἰδίαν αὐτὸν καὶ οὕτω μετὰ δακρύων παρακαλεῖν ἤρξατο· μὴ ἐάσῃς με τέκνον παρακαλῶ ἐν τῷ γήρει μου· ἰδοὺ γὰρ
ὡς ὁρᾷς τὸ τέλος τῶν ἡμερῶν μου ἐγγύς, καὶ ὁ καιρὸς οὐ μακρὰν
τῆς ἐμῆς ἀναλύσεως· ὅτε οὖν ἐν τῷ τάφῳ καλύψεις τὸ σῶμά μου,
τότε βάδιζε ἔνθα ἂν βούλῃ καὶ πορεύου ὁδὸν ἣν ἂν ἐθέλῃς· τὰ
νῦν δὲ μὴ ἐπιπολὺ τῷ χωρισμῷ σου λυπῆσαί με θελήσῃς· οἶδας   (10)
γὰρ ὅτι σε μόνον βακτηρίαν τοῦ γήρους μου καὶ τῆς ἐμῆς ψυχῆς
παραμύθιον κέκτημαι· ὅθεν καὶ τὴν σὴν στέρησιν θάνατον οἰκεῖον
λογίζομαι. ταῦτα καὶ τούτων πλείονα ἔλεγεν ὁ πατὴρ λιβάδας καταφέρων δακρύων. ὁ δέ γε υἱὸς ὡς ὑπερβὰς ἤδη τῆς φύσεως τοὺς
θεσμοὺς καὶ τὸν οὐράνιον πατέρα ἀντὶ τοῦ ἐπιγείου προτιμησάμενος·   (15)
ἀδύνατόν μοι ἔφη τὸ παραμεῖναι τοῦ λοιποῦ ὑπάρχει τῷ βίῳ πάτερ
κἂν πρὸς βραχὺν χρόνον, οὐ γὰρ οἴδαμεν τί τέξεται ἡ ἐπιοῦσα,
καὶ τὸ προτιμήσασθαι ἄλλο τι τῆς τοῦ κυρίου δουλείας σφαλερὸν
ἔμοιγε οὖν καὶ ἐπικίνδυνον.
(9)   Ταῦτα ἔφη, καὶ ἅμα πάσῃ τῇ ἐπιβαλλούσῃ αὐτῷ ἐκ γονέων
περιουσίᾳ ἐγγράφως εὐθὺς ἀπετάξατο. τοίνυν καὶ μόνα τὰ ἑαυτοῦ
πράγματα, οἰκογενεῖς καὶ ὅσα ἐξ ἑτέρων πόρων αὐτῷ προσεγένοντο
ἀναλαβόμενος καὶ ἐπιβὰς τοῦ ἵππου ἔφευγεν ἀκρατῶς ἐλαύνων
ὥσπερ ὁ Λώτ, μὴ ἐπιστραφεὶς ὅλως εἰς τὰ ὀπίσω πρὸς τοὺς θρήνους τῶν συγγενῶν ἢ τῆς καταπιστευθείσης αὐτῷ φροντίσας τοῦ
δημοσίου δουλείας· οὕτω δριμύτερός ἐστι παντὸς ἄλλου πράγματος
καὶ αὐτῆς ἅμα τῆς φυσικῆς πρὸς τοὺς τεκόντας στοργῆς ὁ διακαὴς
ἔρως τοῦ οὐρανίου πατρός· οὐδὲ γὰρ οἶδεν ἀνάγκης τινὸς φυσικῆς
σχέσεως ἢ ἀνθρώπων ἡττᾶσθαί ποτε ἀπειλῆς, τὸ χεῖρον τοῦ κρείττονος νικήσαντος καὶ τῆς παγκοσμίου αἰσθήσεως τὸν αὐτοκράτορα
λογισμὸν ἀπορρήξαντος. ἔνθεν τοι καὶ οὕτως ἔχων ὁ θαυμαστὸς
Συμεὼν τοὺς μὲν παῖδας προάγειν ἐκέλευσεν, ἐκεῖνος δὲ ποτὲ μὲν
ὑπομένων ὄπισθεν εἵπετο πενθῶν, ποτὲ δὲ τοσοῦτον προῆγεν αὐτοὺς
ὅσον μὴ ἐξακούεσθαι τοὺς θρήνους αὐτοῦ. διὸ καὶ ὀδυρμῶν μὲν   (15)
τὰ ὄρη γοερῶν τε φωνῶν τὰς νάπας πληρῶν τὸν εἰς θεὸν ἔρωτα
παρεμυθεῖτο ποσῶς. ἀλλὰ γὰρ οὕτως ἐν μιᾷ προάγοντα καὶ κατὰ @1
μέσον ὄρους γενόμενον περιαστράπτει αὐτὸν δίκην πυρὸς αἴφνης
ἡ χάρις τοῦ πνεύματος ἄνωθεν καθὰ δὴ καὶ Παῦλόν ποτε, καὶ
ὅλον ἀρρήτου χαρᾶς καὶ γλυκύτητος ἔπλησεν, ἐπαυξήσασα τὴν ἀγάπην   (20)
αὐτῷ τοῦ θεοῦ καὶ τὴν πίστιν εἰς τὸν πνευματικὸν πατέρα αὐτοῦ.
(10)   Οὕτω τοίνυν δι’ ἡμερῶν ὀκτὼ τὴν προκαθεζομένην τῶν
ἄλλων καταλαβὼν πόλεων, ὥσπερ διψῶσά τις ἔλαφος ἐπὶ τὰς τῶν
ὑδάτων τρέχει πηγάς, οὕτω πρὸς τὸν θεῖον ἐκεῖνον γέροντα καὶ οὗτος
σπεύσας ἀπέδραμε, καὶ ὡς αὐτῷ προσέπεσε τῷ δεσπότῃ Χριστῷ, πάντα
προθεὶς τὰ ὑπάρχοντα αὐτῷ παρὰ τοὺς πόδας αὐτοῦ. ὁ δὲ φιλοστοργότατος ἐκεῖνος τῷ ὄντι πατὴρ τὴν εἰς βάθος ταπείνωσιν καὶ πίστιν
αὐτοῦ θεασάμενος, ἐλεύθερον μὲν τὸν μαθητὴν ἀπέδειξε τῆς ἐκείνων
μερίμνης πάντα διασκορπίσας τοῖς πένησι, μεθ’ ἑαυτοῦ δὲ τοῦτον
λαβὼν εἰς τὸ μοναστήριον ἀπεδύσατο πρὸς τοὺς ὑπὲρ αὐτοῦ πειρασμούς. προῄδει γὰρ τῷ προβλεπτικῷ ὄμματι τὰ μέλλοντα συμβήσεσθαι αὐτῷ ὑπὲρ τούτου κακά.
(11)   Τῇ οὖν ἐπαύριον λαβὼν τὸν γενναῖον προσφέρει τῷ προεστῶτι, Πέτρος δὲ ἦν ὁ τὸ μέγα τοῦτο ποίμνιον τῶν στουδίων τότε
ἰθύνων, καὶ δύο καταβαλόμενος τῇ μονῇ λίτρας χρυσίου ἐνδύει τὸν
σάκκον αὐτῷ τῆς γυμνασίας τῶν ἀρετῶν. ἐπεὶ δὲ κελλίον οὐκ ἦν σχολάζον εἰς ξενίαν τότε τοῦ νέου, παρατίθεται αὐτὸν ὁ καθηγούμενος   (5)
τῷ μεγάλῳ τούτῳ πατρί, οὕτω δεῖν κεκρικότων ἀμφοτέρων διὰ τὸ
νέον τῆς ἡλικίας τοῦ Συμεών. ὁ δὲ λαβὼν ὃν ἐξ ἁπαλῶν ὀνύχων τῇ
διδασκαλίᾳ τοῦ λόγου ἐξέθρεψεν, ὑπὸ τὴν κλίμακα τῆς κέλλης αὐτοῦ
δέδωκε καταμένειν αὐτὸν καὶ φιλοσοφεῖν ἐκεῖσε τὰ τῆς στενοτάτης
ὁδοῦ· ὑπῆρχε γὰρ ταφοειδές τι κελλίον ἐν αὐτῇ, εἰς ὃ μετὰ στενοχωρίας πολλῆς εἰσδύνων ἐκάθευδεν. ἅπτεται τοιγαροῦν ὁ μὲν τῶν ὑπὲρ
ἀρετῆς τελεωτέρων πόνων, ὁ δὲ τῆς πρὸς αὐτὸν ἐντέχνου διδασκαλίας.
καί φησι πρὸς αὐτὸν ὁ πατήρ· βλέπε τέκνον εἰς σωθῆναι βούλει καὶ
τὰς ἐνέδρας διαδρᾶναι τοῦ πονηροῦ, σεαυτῷ μόνῳ πρόσεχε καὶ μὴ
προσομιλεῖν ἀκαίρως οὕτω τινὶ τῶν ἐνταῦθα ἐν ταῖς θείαις συνάξεσιν   (15)
ἀνάσχῃ, μηδὲ ἀπὸ κέλλης εἰς κέλλαν εἰσέρχεσθαι, ἀλλὰ ξένος καὶ ἀπαρρησίαστος ἀπὸ παντὸς ἀνθρώπου γενοῦ, τὰς ἁμαρτίας σου ἐννοῶν
καὶ τὰς αἰωνίους ἀναλογιζόμενος τιμωρίας, ἀμετεώριστον ἀεὶ τὸν
νοῦν διατήρει ἀπὸ τῶν ἔξωθεν, καὶ μεγάλην ταῦτα φυλάξας εὑρήσεις ὠφέλειαν.   (20)
(12)   Ταῦτα ὡς ἐκ στόματος θεοῦ ἀκούων ὁ Συμεὼν ἀπαράτρωτα
πάντα ἐφύλαττε. πλέον δὲ τοὺς στεφάνους αὐτῷ βουλόμενος προξενεῖν
ὁ γυμνάζων πατήρ, τὰς ἐν τῷ κελλίῳ αὐτοῦ εὐτελεστάτας διακονίας
προσέταττε τούτῳ ποιεῖν, ὁ δὲ ἅπαξ ἑαυτὸν δουλεύσας τῷ γέροντι πάντα
προθύμως ἐποίει δοῦλον ἑαυτὸν καὶ ξένον ἡγούμενος, προπαρεσκευα-   (5)
σμένος γὰρ ἦν ὡς κἂν ἐν καμίνῳ πυρὸς κἂν ἐν θαλάσσης βυθῷ ἑαυτὸν
ἐμβαλεῖν προστάξῃ, μετὰ χαρᾶς τοῦτο καὶ προθυμίας ποιήσει. ποιῶν
οὖν πάσας τὰς ἀτιμοτέρας διακονίας καὶ σφόδρα κοπιῶν οὐδὲ νηστείας
καὶ ἀγρυπνίας ἠμέλει, ἀλλ’ ὡς εἰδὼς τὸ ἐκ τούτων ὠφέλιμον ἀκρατῶς
ἐβάδιζεν ἐν αὐταῖς. ὁ δὲ γέρων ἐκκόπτειν θέλων τὸ ἐκείνου θέλημα   (10)
τὰ ἐναντία πολλάκις τούτῳ ποιεῖν προσέταττε καὶ τραπέζῃ χρῆσθαι
 
καὶ ὕπνῳ ἠνάγκαζεν, ὅπερ εἰ καὶ σφόδρα ἐλύπει τὸν Συμεώνην, ἀλλ’
ὅμως ἔφερε πολυτρόπως ἐγγυμναζόμενος, σοφὸς γὰρ ὢν ὁ γέρων
ἐκεῖνος ὁ θεῖος ποτὲ μὲν τὰ τῆς ἀτιμίας καὶ τοῦ κόπου μεταχειρίζεσθαι τοῦτον ἐποίει, ποτὲ δὲ τὴν τιμὴν καὶ τὴν ἄνεσιν οὗτος ἐκείνῳ   (15)
προσέφερε, καὶ ἀμφωτέρωθεν μισθοὺς αὐτῷ προξενεῖ τῷ θελήματι
αὐτοῦ ἀντιπίπτων. οὕτως οὖν ἐγγυμναζόμενος παρὰ τοῦ πατρὸς ὁ
ἀνὴρ καὶ οὕτω τὴν ἀρίστην πλάσιν μεταπλαττόμενος εἰς τοσοῦτον
ηὔξησε τὴν πρὸς τὸν πατέρα πίστιν αὐτοῦ καὶ εὐλάβειαν, ὡς εὐλαβεῖσθαι πατεῖν καὶ τὴν γῆν ἐν ᾗ τοῦ πατρὸς οἱ πόδες ἐβάδιζον· ὅθεν   (20)
πάντα τόπον ἔνθα ἂν ἱστάμενον καὶ προσευχόμενον αὐτὸν ἐθεώρει
ὡς ἅγιον ἁγίων ὑπερετίμα, καὶ πρὸς αὐτὸν πίπτων ἐκυλινδεῖτο καὶ
κατεφίλει αὐτόν, καὶ ταῖς χερσὶ τὰ τοῦ διδασκάλου δάκρυα ἐξ αὐτοῦ
ἀνεμάσσετο καὶ ὡς ἴαμα παθῶν τῇ ἑαυτοῦ κεφαλῇ καὶ τῇ καρδίᾳ
προσέφερε, προσψαῦσαι δέ τινος τῶν αὐτοῦ ἐνδυμάτων ἀνάξιον ὅλως   (25)
ἑαυτὸν ἐλογίζετο.
(13)   Ἐν τούτῳ οὖν ὁρῶν ὁ ἐχθρὸς τῷ ὕψει ἀναδεδραμηκότα τὸν
Συμεώνην, ἔβρυχε τοὺς ὀδόντας αὐτοῦ κατ’ αὐτοῦ καὶ καθελεῖν αὐτὸν @1
πολυτρόπως ἐπείρα. ἀλλ’ ὁ πυρινὸς τῆς προσευχῆς στῦλος τοῦ γέροντος
σκέπη ἦν τῷ Συμεὼν κραταιά. ἵνα δὲ ἡ δύναμις ἐλεγχθῇ τῆς κακίας
αὐτοῦ εἰς οὐδὲν ἰσχύουσα, συγχωρεῖται μικρὸν προσβαλεῖν τῇ ἀσθε-   (5)
 
νείᾳ τῷ Συμεών. ἔνθεν τοι καὶ πρῶτα διὰ τοῦ ὕπνου τούτῳ προσ-
έρχεται, καὶ δὴ ῥᾳθυμίαν ἐμβάλλει σκότωσίν τε τῇ κεφαλῇ καὶ βάρος
ὅλῳ τούτου τῷ σώματι, ὡς δόξαι τὸν Συμεώνην ἀπὸ κεφαλῆς καὶ
μέχρι ποδῶν σάκκον βαρὺν ἐνδεδύσθαι καὶ μήτε ἵστασθαι μήτε ἀνα-
νεῦσαι μήτε μὴν τὸ στόμα δύνασθαι διανοῖξαι αὐτοῦ ἢ ἀκούειν ἐν   (10)
ἐκκλησίᾳ τῶν ψαλλομένων. γνοὺς οὖν ὁ γενναῖος τὴν τοῦ ἐχθροῦ προσβολὴν ἀντιπαρατάσσεται αὐτῷ διὰ καρτερίας καὶ τῶν ὅπλων τοῦ πνεύματος, μὴ ἐνδοὺς ὅλως ἢ τοῦ τόπου οὗ ἵστατο μεταστάς. τὴν καρτερίαν τοίνυν καὶ τὴν πολλὴν ἔνστασιν τοῦ Συμεὼν φέρειν μὴ δυνηθεὶς
ὁ ἐχθρὸς ἡττηθεὶς φεύγει τὴν πάλην τρόπῳ τοιῷδε· ἱσταμένου τοῦ   (15)
Συμεὼν ἐν μιᾷ ἐν τῇ ἀρχῇ τῶν ἑωθινῶν ὕμνων, ἔδοξεν ἀπὸ τοῦ ἄκρου
τῶν ποδῶν αὐτοῦ οἱονεὶ τοῦ σάκκου τὸ βάρος συστέλλεσθαι καὶ ἐπὶ
τὰ ἄνω προσαποδύσασθαι. τὰ μὲν οὖν ὅθεν ἀφίστατο μέρη τοῦ σώ-
ματος ἐλεύθερα κατελίμπανεν, ἐφ’ ἃ δὲ συνωθεῖτο μεῖζον τὸ βάρος
ἐποίει τοῦτον αἰσθάνεσθαι· εἶτα ὡσεὶ νέφος παχὺ ἐν πνεύματι βιαίῳ   (20)
ἀπέστη πρὸς ἀέρα, καὶ τηνικαῦτα ὥσπερ κοῦφον καὶ λεπτότατον γενό-
μενον ἑαυτὸν ᾔσθετο ὁ γενναῖος καὶ ὅλον οἷα πνευματικόν. χαρᾶς
οὖν ἀφάτου πλησθεὶς ἐβόησε καὶ αὐτὸς μετὰ τοῦ Δαυίδ· διέρρηξας
τὸν σάκκον μου κύριε καὶ περιέζωσάς με εὐφροσύνῃ. ἄνωθεν οὖν
ἔκτοτε δύναμιν λαβὼν ἐν ταῖς συνάξεσι πάσαις οὐδόλως ἐκάθητο, ἀλλὰ   (25)
τὸν ἑαυτοῦ διδάσκαλον ἐκμιμούμενος διήνυε πάσας ἱστάμενος.
(14)   Οὕτω τοίνυν τοῦ πονηροῦ τῆς ἀκηδίας τοῦ πνεύματος ἡττηθέντος, οἱ τῆς δειλίας δαίμονες νυκτὸς αὐτῷ ἐπανέστησαν, καὶ ὅτε
μὲν ηὔχετο, τὴν κέλλαν ἐκεῖνοι κατέσειον, ψόφους ἀποτελοῦντες καὶ
φοβερὰς φαντασίας, ὅτε δὲ πρὸς ὕπνον ἐτρέπετο, ὡς αἰθίοπες αὐτῷ
ἐπεφαίνοντο πῦρ ἀπὸ τὸν ὀφθαλμῶν καὶ τῶν στομάτων αὐτῶν ἐκπέμποντες καὶ εἰς τὸ πρόσωπον αὐτοῦ ἀνθρακώδη ἐμπνέοντες καὶ ὅλην
ὅμου τὴν κέλλαν πληροῦντες, ποτὲ δὲ καὶ μετὰ φλογερῶν ὅπλων ἐφαίνοντο ἀλαλάζοντες καὶ πυρινὸν τὸ ἔδαφος ἔνθα ἔκειτο καὶ τοὺς τοίχους @1
ἀποτελοῦντες. καὶ οἱ μὲν οὕτω τὰ συνήθη ἐποίουν, ὁ δὲ ἐφ’ ἑκάστῃ
προσβολῇ ἀνιστάμενος ηὔχετο, καὶ εὐθὺς εἰς φυγὴν ἐκεῖνοι ἐτρέποντο.   (10)
(15)   Εἶτα τί; ἐφ’ ἑτέραν ἔρχονται πάλην οἱ μὴ ἠρεμεῖν εἰδότες
ποτέ, καὶ τῶν ἄλλων ὡς κραταιότεροι οἱ τῆς πορνείας αὐτῷ ὑπεισέρχονται. ἔνθεν τοι καὶ καθ’ ἑκάστην νύκτα δεύτερον ἢ καὶ τρίτον
αὐτῷ ταῖς φαντασίαις προσέβαλλον, ὥστε κἂν ἡδονῇ μίξεως τρῶσαι
τὴν καρδίαν αὐτοῦ. ὁ δὲ τοσαύτην κατὰ δαιμόνων ἔλαβε τὴν χάριν   (5)
ἀπὸ θεοῦ, ὥστε καὶ ἐν τοῖς ὕπνοις αὐτοῖς ὡς ἐγρηγορὼς ὅλος διέκειτο καὶ πλεῖον μᾶλλον αὐτοῖς ἀντεμάχετο ἢ ὅτε ἔξυπνος ἦν.
(16)   Ὡς οὖν πάλιν καὶ ἐνταῦθα ἡττήθησαν, οὐκέτι μὲν αὐτῷ
προσβάλλειν τοιούτῳ τρόπῳ ἐτόλμησαν, ἐκμαίνονται δὲ ἰταμῶς, καὶ
τῷ ὅπλῳ τοῦ φθόνου τούς τε ἀμελεστέρους τῶν ἀδελφῶν καὶ αὐτὸν
ὡς οὐκ ὤφελεν Πέτρον τὸν καθηγούμενον ὁπλίζουσι καὶ διεγείρουσι
κατ’ αὐτοῦ. ἀλλ’ ὁ γενναῖος πύκτης Χριστοῦ τὸν θώρακα καὶ τὴν περικεφαλαίαν τοῦ πνεύματος περικείμενος, οὐδὲ πρὸς θέαν τινὸς ἢ ὁμιλίαν τῶν βασκαινόντων ἐπιστραφῆναι ἠνείχετο, ἔφευγε δὲ πάντας
ἄλλους ἀνθρώπους ἀμίσως, καὶ ὡς νήπιον Χριστοῦ ἐν τελείῳ φρονήματι ἐν μόναις ταῖς πνευματικαῖς ἀγκάλαις τοῦ θείου πατρὸς ἐκείνου
προστρέχων ἐπανεπαύετο, ᾧ καὶ τὰ τῆς ψυχῆς ἀνεκάλυπτε πάντα, καὶ   (10)
καθοπλιζόμενος πρὸς μάχην ἐξήρχετο τῶν δαιμόνων. διὸ καὶ ἐν ταῖς
θείαις συνάξεσιν οὕτως ἵστατο ὡς στήλη τις ἢ ἀνδριὰς ἄψυχος, ἀμετεωρίστους ἔχων τοὺς ὀφθαλμούς, ὅθεν καὶ δακρύων ἐξέφερε πηγὰς
ἐξ αὐτῶν ὁσημέραι μηδενὸς τῶν ὁρώντων λόγον ποιούμενος. οὕτω
τοιγαροῦν ὁρῶντες αὐτὸν οἱ μοναχοὶ ἐν τοιαύτῃ καταστάσει διάγοντα,   (15)
οἱ μὲν ἔχαιρον δοξάζοντες τὸν θεόν, ὅσοι εὐλαβείας ἀντεποιοῦντο,
οἱ δὲ οὐκ ἔφερον ὁρᾶν αὐτόν, ἔλεγχον γὰρ τῆς ἑαυτῶν ῥᾳθυμίας τὸν
ἐκείνου βίον ἡγοῦντο, ὅσοι πονηρίᾳ προσέκειντο. ἔνθεν τοι καὶ μέγας
ἐκ τούτων πειρασμὸς ἐπεγείρεται τῷ γενναίῳ, καὶ δὴ ἀγῶνα καὶ
σπουδὴν τίθενται αὐτοί τε οἱ μὴ φέροντες ὁρᾶν τοὺς ὑπερφυεῖς   (20)
ἀγῶνας αὐτοῦ καὶ ὁ προϊστάμενος αὐτῶν, ἢ τῆς προθέσεως αὐτὸν
μεταστῆσαι καὶ τῆς πρὸς τὸν πνευματικὸν αὐτοῦ πατέρα πίστεως @1
 ἀποσπάσαι καὶ πεῖσαι τῷ ἐκείνων φρονήματι ἐξακολουθεῖν, ἢ τέλεον
ἐξῶσαι αὐτὸν τῆς μονῆς τοῖς λόγοις αὐτῶν μὴ πειθόμενον πειθαρχῆσαι.
(17)   Μόνους δὲ ἄρα τούτους ἐξεπολέμωσαν τῷ Συμεώνῃ ὥσπερ
τῷ Ἰωσὴφ τοὺς ὁμαίμονας οἱ ἐχθροί; οὔμενουν, ἀλλὰ καὶ ἀπὸ
τῶν ἔξω τινὰς καὶ αὐτὸν τὸν γεγεννηκότα πατέρα, καὶ ἦν ἰδεῖν
ξένην συμπλοκὴν καὶ μάχην ἐν ἀμφοτέροις· τῶν μὲν ἔξωθεν σπουδαζόντων πρὸς τὰ οἰκεῖα πάλιν μεταστρέψαι τὸν Συμεὼν καὶ τὸν   (5)
κόσμον ὃν ἔφυγε, τῶν δὲ ἔσωθεν τῆς πνευματικῆς καταστάσεως
ἀποκινῆσαι καὶ ὠφελείας καὶ ἢ σύμφρονα αὐτὸν ἑαυτοῖς ἀπεργάσασθαι ἢ μὴ πειθόμενον ἀπορρῆξαι παντάπασι καὶ τῆς ξυναυλίας
αὐτῶν. ἀλλὰ τίς ἡ σοφία τῶν σοφῶν καὶ τὰ τούτων κατ’ ἐκείνου
ἐπιχειρήματα; θωπεῖαι καὶ ἀπειλαί, ψόγοι καὶ εὐφημίαι, διαβολαὶ   (10)
καὶ ὑποσχέσεις, ὡς ἑνί γε τούτων κατασείσωσι τὸν κατὰ τῶν δαιμόνων ἱστάμενον· ταῖς μὲν γὰρ ἕλκοντες αὐτὸν ἦσαν εἰς δεῖπνον
καὶ πότους καὶ ὁμιλίας καὶ τὰ παρ’ αὐτοῖς σεμνὰ ὑπισχνούμενοι.
τίνα δὴ ταῦτα; διακονίας καὶ κέλλας λαμπρὰς καὶ χειροτονίας· ταῖς
δὲ ἀπωθούμενοι καὶ τὴν ξένην αὐτῷ ἐπισείοντες. τίνος ἕνεκεν; ἵνα   (15)
θεὸν ἀθετήσῃ καὶ ἀρετὴν καὶ πατέρα ἀρνήσηται.
(18)   Τί οὖν ὁ γενναῖος ἐκεῖνος καὶ ὑπὲρ πρεσβυτέρους συνιών,
καὶ εἰδὼς διακρίνειν καλῶς τὸ κρεῖττον ἀπὸ τοῦ χείρονος; ἐμαλα-
κίσθη ταῖς θωπείαις; ὑφῆκε ποσῶς τῆς συντόνου ἀσκήσεως; ἀντηλλάξατο τῆς στενῆς τὴν εὐρύχωρον; οὐδαμῶς, ἀλλ’ ὥσπερ τις ἀήτ-
τητος ἀθλητὴς ἁρπάζει τῇ καλῇ ἀπαθείᾳ τὰ δόκιμον αὐτὸν ἀπερ-   (5)
γαζόμενα, τὰς διαβολάς, τὸν διωγμόν, τὰς θλίψεις, τὰς συκοφαντίας,
καὶ παρατρέχει τὰ πολλοῖς ἀσπαζόμενα. τίνα ταῦτα; τοὺς ἐπαίνους,
τὰς εὐφημίας, τὴν τιμήν, τὰς προεδρίας καὶ διακονίας καὶ εἴ τι
ἄλλο τοῖς περὶ ταῦτα σπουδαίοις ἀσπάζεται. ἀλλὰ τί τὸ ἐντεῦθεν;
ἤλειφε τὸν ἀθλητὴν ὁ γέρων ταῖς νουθεσίαις εἰς ἀνδρείαν καὶ καρτερίαν τῶν πειρασμῶν καὶ λόγοις ἐχρῆτο τοιούτοις πρὸς αὐτόν· φέρε @1
τέκνον ἐμὸν γενναίως τοὺς ἐκ τῶν δαιμόνων ἐπεγειρομένους σοι
πειρασμούς, ὅτι τὸ δοκίμιον ἡμῶν ἐν τούτοις ἐστίν. ἴσθι γὰρ ἀκριβῶς
ὅτι ὅσα ἂν καὶ κοπιᾶσαι εἰς ἀγῶνας γενναίως προθυμηθῶμεν, νηστεῦσαί τε καὶ ἀγρυπνῆσαι ἢ ἄλλο τι ἀσκήσεως εἶδος ἐνδείξασθαι   (15)
εἰς κενὸν ἡμῖν γίνονται, ἐὰν μὴ ἄκακον, ἁπλῆν, ἀπερίεργον, ταπεινὴν καὶ πραεῖαν ψυχὴν ἀγωνισώμεθα κτήσασθαι. ἐν γὰρ τῇ
τοιαύτῃ ἐπισπένδει καὶ ἐμπνεῖ καὶ ὡς εἰς οἶκον τερπνότατον ἡ χάρις
τοῦ θείου πνεύματος ἐγκατοικεῖ, ἄλλως δὲ οὐκ ἔνι ταύτην ἢ ἰδεῖν
ἢ λαβεῖν τινα.   (20)
(19)   Ταῦτα ὡς ἤκουσεν ὁ σοφώτατος Συμεὼν τὴν χάριν ἐπιποθῶν τοῦ ἁγίου πνεύματος λήψεσθαι, πίπτει πρηνὴς καὶ τῶν ποδῶν
ἐκείνου ἅπτεται τῶν ἁγίων, ἐκδυσωπῶν θερμῶς εὐχαῖς αὐτοῦ μᾶλλον
τὴν χάριν λαβεῖν καὶ μὴ ἐξ ἔργων οἰκείων ἢ πόνων ἀξιωθῆναι
ταύτην ἐπιζητεῖν. κάμπτεται πρὸς οἶκτον ὁ συμπαθὴς πατὴρ καὶ   (5)
κειμένῳ τῷ μαθητῇ λέγει· ἀνάστα τέκνον, κἀγὼ αὐτὸς ἄνθρωπός
εἰμι, πλὴν εἰς τὴν τοῦ θεοῦ θάρρων φιλανθρωπίαν σοι λέγω, ὅτι
διπλῆν τὴν χάριν αὐτοῦ δωρήσεταί σοι ὑπὲρ ἐμέ. τοῦτο τὸ ῥῆμα
ὑπερθαυμάσας ὁ Συμεὼν καὶ μετὰ πίστεως ἀδιαστάκτου δεξάμενος
ἀνέστη, δακρύων πλήρεις ἔχων τοὺς ὀφθαλμούς, ὃν ἀσπασάμενος ὁ   (10)
γέρων ἀπέλυσεν ἐν εἰρήνῃ, ὥρας ὡσεὶ τρίτης οὔσης τῆς νυκτός. τῷ
δὲ κατερχομένῳ πρὸς τὴν ἰδίαν κέλλαν—ὢ τῆς ταχείας θεοῦ ἀντιλήψεως—πρώϊμον ἀνατέλλει τὸ φῶς καὶ δὴ αἴφνης φῶς ἄνωθεν
αὐτὸν περιέλαμψεν ἀστραπῇ ὅμοιον, ὃ καὶ περιδραξάμενον τοῦ νοὸς
αὐτοῦ καὶ ὅλον συναρπάσαν αὐτὸν ἡδυτάτης εὐφροσύνης πεπλή-   (15)
ρωκεν· ἡ δὲ πτεροῖ πρὸς ἔρωτα θεοῦ πλείονα τὴν ἐκείνου ψυχήν,
καὶ τῇ ζέσει τοῦ πνεύματος ἐν συντετριμμένῃ καρδίᾳ προσπίπτει
θεῷ καὶ τὴν εὐχαριστίαν ἐξομολογούμενος ἀπονέμει, καὶ δὴ γίνεται
θαῦμα φρικτὸν ἐπ’ αὐτῷ κάτω κειμένῳ καὶ κλαίοντι· ἅμα γὰρ τῷ
προσπεσεῖν αὐτὸν τῷ θεῷ καὶ ἰδοὺ φωτοειδῆ νεφέλην ὅλον ἐπιπεσοῦσαν αὐτῷ ἐθεάσατο νοερῶς, πᾶσάν τε ἡδονὴν καὶ γλυκύτητα ἐμποιήσασαν αὐτοῦ τῇ ψυχῇ καὶ ἐμπλήσασαν θείας χάριτος, τοῦ δὲ
σαρκικοῦ φρονήματος τὸ γεῶδες πάχος εἰς τέλος ἀπολεπτύνασαν.
(20)   Ἐντεῦθεν οὖν ἐπὶ πλεῖον τῇ πρὸς τὸν πατέρα πίστει προέκοπτε καὶ τοῖς ἔμπροσθεν ἐπεκτείνετο· πρὸς γὰρ τὸν πόθον τῆς
φανείσης αὐτῷ ὄψεως ὅλως ἐκκρεμασθεὶς ἀένναον ἐκτήσατο τὴν
κατάνυξιν. ἐδόθη αὐτῷ καὶ λόγος ἐκεῖθεν σοφίας καὶ γνώσεως, ὡς
πάντας θαυμάζειν ἐπὶ τῇ συνέσει καὶ τοῖς λόγοις αὐτοῦ καὶ οὕτω   (5)
λέγειν ἐκπληττομένους· πόθεν ἡ τοιαύτη τούτῳ σοφία καὶ γνῶσις
παιδείαν μὴ μεμαθηκότι τὴν θύραθεν; ἀλλ’ ἔλαθεν αὐτοὺς ὅτι σοφία
ὢν ὁ θεὸς καὶ γνῶσις τελεία, ἐν οἷς ἂν περιπατήσῃ καὶ μονὴν ποιήσῃ,
σοφίας καὶ γνώσεως ἀπορρήτου πληροῖ τοὺς μετόχους αὐτοῦ καὶ πάντων σοφῶν καὶ ῥητόρων σοφωτέρους ὡς τοὺς αὐτοῦ μαθητὰς καὶ   (10)
ἀποστόλους ἐργάζεται. οὐ μόνον δέ, ἀλλὰ καὶ ἐπὶ τῇ ταπεινώσει
καὶ τῇ διηνεκεῖ κατανύξει αὐτοῦ ἐξεπλήττοντο ἅπαντες· εἰς τοσοῦτον
γὰρ ὕψος αὐτὸν ἡ σύντονος ἄσκησις δι’ ὀλίγου ἀναδραμεῖν ἀπειργάσατο, ὡς ὑπερελάσαι καὶ αὐτοὺς τοὺς ἐγχρονίσαντας ἐν τοῖς
ἀγῶσι τῆς ἀρετῆς καὶ γενέσθαι τούτων ἐκεῖνον διδάσκαλον κατὰ τὸν   (15)
μέγαν Δανιὴλ τὸν προφήτην, καὶ τοῦτο γνώσεται πᾶς ὁ βουλόμενος
ἐξ ὧν παρ’ ἐκείνων ἐρωτώμενος ἀντέγραφεν αὐτοῖς καὶ ταῖς ἐπιστολαῖς κατέπληττεν ὑπερβαλλόντως αὐτούς.
(21)   Ἀλλὰ γὰρ οὐ πολὺ τὸ ἐν μέσῳ, καὶ οὕτω βλέποντες αὐτὸν
τῇ προκοπῇ τῶν ἀρετῶν καὶ τῇ πρὸς τὸν πατέρα πίστει ἔτι μᾶλλον
ἐπεκτεινόμενον οἱ βασκαίνοντες, προσελθόντες τῷ ἡγουμένῳ ἐμφυσῶσι δεινοτέρως κατὰ τοῦ ἀνδρὸς τοὺς ἄνθρακας τοῦ θυμοῦ αὐτοῦ.
ὁ δὲ ἐπεὶ προσκαλεσάμενος τὸν γενναῖον εἰς λόγους συνῆλθεν αὐτῷ,   (5)
καὶ τοῦτο μὲν ὑποσχέσεσι, τοῦτο δὲ καὶ ἀπειλαῖς ἔσπευδεν ἀποσπάσαι
αὐτὸν τοῦ διδασκάλου καὶ πρὸς ἑαυτὸν ἐπισπάσασθαι· ἦν γὰρ φθόνον
ἔχων ὡς οὐκ ὤφελε κατ’ ἐκείνου τοῦ μεγάλου γέροντος ὁ προεστώς.
ὡς δὲ εἶδε τὸ φρόνημα τοῦ Συμεὼν ἀταπείνωτον καὶ τῆς πρὸς τὸν @1
γέροντα πίστεως ἀμετακίνητον, ἡττηθεὶς τῇ πυκνότητι καὶ σοφίᾳ τῶν λόγων αὐτοῦ ἐκέλευσεν εὐθὺς καὶ ἐξωθοῦσι τὸν μακάριον
τῆς μονῆς.
(22)   Ἰδὼν οὖν τὸν φθόνον ὁ μέγας ἐκεῖνος πατὴρ τοῦ ἡγου-
μένου καὶ τῶν λοιπῶν, λαβὼν τὸν ἑαυτοῦ μαθητὴν φοιτᾷ πρὸς Ἀντώνιον ἐκεῖνον τὸν τηνικαῦτα τῇ ἀρετῇ περιβόητον ἡγούμενον ὄντα
τῆς ἀγχοῦ παρακειμένης μονῆς τοῦ ἁγίου Μάμαντος, καὶ τούτῳ ὡς
θησαυρὸν τῶν καλῶν παρατίθεται τὸν Συμεών. τί δαί; ἠρέμησε   (5)
ποσῶς ἐπὶ τούτοις ὁ πονηρὸς καὶ ὑφῆκε τοῦ φθόνου καὶ τῶν κατὰ
τοῦ ἀνδρὸς πολέμων; οὐδαμῶς, ἀλλ’ ἐγείρει πάλιν τὸν κατὰ σάρκα
τούτου πατέρα καὶ τῶν τῆς συγκλήτου τινὰς καὶ σπουδὴν τίθενται
κωλῦσαι τοῦ μὴ ἀποτάξασθαι τῷ κόσμῳ καὶ τοῖς ἐν κόσμῳ τὸν
 
Συμεώνην. ἀλλ’ ὁ γενναῖος ἀθλητὴς τοῦ Χριστοῦ ἀκατάσειστος καὶ   (10)
ἀταπείνωτος ἔμενε πυρπολούμενος τῷ ἔρωτι τοῦ θεοῦ.
(23)   Διὸ καὶ τῷ κατὰ σάρκα ἐπιστέλλει πατρὶ λόγους οὓς ἐκεῖνον
ἔδει πρὸς τὸν υἱὸν ἐπιστέλλειν καὶ νουθετεῖν μηδὲν τῆς ἀγάπης προτιμᾶν τοῦ Χριστοῦ. ἀλλ’ ἐνταῦθα γενομένῳ πάλιν ἄλλη τις θεοσημεία
γράφοντι αὐτῷ ἐπιφαίνεται· ὡς γὰρ ἔγραψε τῷ πατρὶ τὰ τῆς παραινέσεως θέλων διδάξαι αὐτὸν πῶς δεῖ γράφειν πρὸς ἄνδρας ἁγίους   (5)
συνεῖρε καὶ τοῦτο· τὴν δὲ πρὸς τὸν ἅγιόν μου πατέρα ἐπιστολὴν οὕτως
ἐπιγράψεις· καὶ σὺν τῷ λόγῳ—ὢ τῶν καινῶν σου μυστηρίων Χριστὲ
βασιλεῦ—αἴφνης οὐρανόθεν ἐπέλαμψεν αὐτῷ φῶς ἄπειρον καὶ οἱονεὶ
τὴν στέγην τοῦ δόματος διασχὸν καὶ χαρᾶς ἀφάτου καὶ ἡδονῆς πάλιν
ἐπλήρωσεν αὐτοῦ τὴν ψυχήν, ὡς τῷ ἀπλέτῳ τοῦ φωτὸς ἐκεῖνον καὶ   (10)
τὸν φαίνοντα λύχνον (νὺξ γὰρ ἦν) εἰς ἅπαν ἀμαυρωθῆναι. καὶ ἰδοὺ
ἐκ τοῦ θείου φωτὸς ἐκείνου φωνὴ ταῦτα λέγουσα· τῷ ἀποστόλῳ καὶ
μαθητῇ τοῦ Χριστοῦ καὶ μεσίτῃ καὶ πρέσβει ἡμῶν τὰ πρὸς τὸν θεόν.
ταῦτα ὡς ἤκουσε παρὰ ἐλπίδα πᾶσαν ὁ Συμεὼν ἐξέστη τῇ διανοίᾳ
καὶ τὰ αἰσθητήρια ἔφριξεν· ἐξώμνυτο γὰρ τὸν ἐπιφανέντα αὐτῷ θεόν,   (15)
ὅτι τῷ θείῳ φωτὶ ὅλος φησὶ καταυγαζόμενος καὶ λιβάδας καταφέρων
δακρύων ὥσπερ τινὸς ᾐσθόμην ἑτέρου κουφίζοντός μου τὴν χεῖρα καὶ @1
πρὸς τὸ γράφειν συνωθοῦντος καὶ καθοδηγοῦντος αὐτήν· οὐ γὰρ συνεχωρούμην αἰσθητῶς ὁρᾶν ὅτε τὴν ἄνωθεν ῥηθεῖσαν ἐπιγραφὴν
ἔγραφον.   (20)
(24)   Ἐπεὶ δὲ τὸν μαθητὴν ὁ καλὸς ποιμὴν συνεχέστερον ἐπεσκέπτετο καὶ ὅλον αὐτὸν τῷ θείῳ πυρπολούμενον ἔρωτι καὶ τῇ ἐπι-
θυμίᾳ τοῦ ἁγίου σχήματος φλεγόμενον κατεμάνθανεν, ἀποκείρει καὶ
τὸν χιτῶνα τῆς εὐφροσύνης αὐτῷ περιτίθησι. ἐντεῦθεν εἰς ἀγῶνας
μείζονας τῶν προλαβόντων ὁ θερμὸς εἰς ἀρετὴν Συμεὼν ὑπεισέρχεται   (5)
καὶ ζώννυται μὲν ἐν φρονήσει νοὸς τὴν ὀσφὺν τῇ τῆς εὐφροσύνης
ζώνῃ καὶ τῆς ἀνδρείας, αἷς ἐξ ἁπαλῶν ὀνύχων συνηυξήθη τε καὶ συνέζησεν. ἅπτεται δὲ τῶν τελειοτέρων ἔργων τῆς δικαιοσύνης καὶ τῶν
ἄλλων πάντων, σχολάσας μόνῃ προσευχῇ καὶ ἡσυχίᾳ, καὶ τῇ μελέτῃ
τῶν θείων γραφῶν ἑαυτὸν δίδωσι καὶ συνάπτεται θεῷ τελεώτερον   (10)
ἐν φωτὶ θεωρίας, ᾧ καὶ πρὸ τῆς χρίσεως ἔζη καὶ ὑφ’ οὗ δαψιλῶς
ἀπὸ σπαργάνων ἐλλάμπετο.
(25)   Τοίνυν καὶ δίαιτα μὲν ἦν αὐτῷ ἡμερήσιος εἰς ἄκρον ἐκκαθαρθέντι ὁ ζωοποιὸς ἄρτος καὶ τὸ αἷμα τὸ τίμιον τοῦ Χριστοῦ καὶ
βοτάναι τῶν ἐδωδίμων καὶ σπέρματα. τούτοις γὰρ συνεῖχε τὴν ζωὴν
τοῦ σώματος ἑαυτοῦ, μηδενὸς ἑτέρου πλὴν τῶν κυριακῶν κατά γε τὰς
ἑξῆς τῆς ἑβδομάδος ἡμέρας μεταλαμβάνων, ἐν δὲ ταῖς τῶν ἑορτῶν   (5)
ἡμέραις τοῖς ἀδελφοῖς συνεκοινώνει τραπέζης ἐν κατηφείᾳ προσώπου
καὶ διηνεκεῖ κατανύξει, εἶτα εὐχαριστῶν συνανίστατο καὶ φεύγων εἰς
τὴν κέλλαν ἔκλειεν ἑαυτῷ τὰς θύρας καὶ ἵστατο εἰς προσευχήν. εἶτα
μικρὸν ἀναγνοὺς μετελάμβανε μικρᾶς ἀναπαύσεως κατακλινόμενος εἰς
τὴν γῆν· οὐ γὰρ ἦν αὐτῷ κλίνη καὶ στρώματα καὶ ἄλλη τις ὑπηρεσία σωματική, ἀλλὰ κλίνη μὲν αὐτῷ ἐστρωμένη ψιάθῳ καὶ κωδίῳ
φιλοτίμως τὸ ἔδαφος ἦν, ὅπερ οὐδὲ καθ’ ἑκάστην εἶχεν αὐτὸν ἐπ’
αὐτῷ κείμενον, ἐν γὰρ κυριακῇ καὶ ἑορτῇ ἐπισήμῳ ἄϋπνον εἶχεν αὐτὸν
ἡ κέλλα ἀπὸ ἑσπέρας μέχρι πρωΐας καὶ οὐδ’ οὕτως ὡς ὁ μέγας ἐκεῖνος
Ἀρσένιος μετελάμβανεν ὕπνου, ἀλλ’ εὐθὺς αὐγάζοντος τοῦ ἡλίου εἰς @1   (15)
εὐχὴν ἵστατο δάκρυσι θερμοτάτοις ὑπεραντλούμενος· οὐδὲν γὰρ ἕτερον
τῆς τοῦ θεοῦ ὁμιλίας ἐτίθετο προτιμότερον. καὶ τοῦ μὴ ῥίψαι ῥῆμα
ἀργὸν διὰ πολλῆς εἶχε σπουδῆς· ᾔδει γὰρ ἀκριβῶς, ὅτι καὶ τῆς δοκούσης ἐλαχίστης ἐντολῆς τοῦ Χριστοῦ ἡ παράβασις οὐ μικρὸν τῇ ψυχῇ
τὸν κίνδυνον ἐν τῷ μέλλοντι προξενεῖ.   (20)
(26)   Ἦν οὖν ἰδεῖν αὐτὸν ὡς ἐν σταδίῳ καθ’ ἑκάστην ἡμέραν
εὐψύχως καὶ ἐν ζέοντι πνεύματι τρέχοντα τὸν δρόμον τῶν ἐντολῶν
τοῦ Χριστοῦ πρὸς μηδένα τῶν ἀνθρώπων ἐπιστρεφόμενον, ὅλον προσοχῆς, ὅλον θέρμης πεπληρωμένον τοῦ πνεύματος καὶ ὅλον θείων ἀποκαλύψεων καὶ ἐλλάμψεων. ἔνθεν τοι καὶ πᾶσαν μὲν τὴν ἡμέραν ἐγκεκλεισμένον ὁ καρτερικώτατος εἶχεν ἑαυτὸν ἐν τῇ κέλλῃ καὶ τὸ παράπαν
 ἀπρόϊτον. εἰργάζετο δὲ καθήμενος ἔνδον τὸ μέλι τῆς ἀρετῆς, καὶ τὰ
κηρία ὡς μέλιττα φιλεργὸς συνετίθει καλῶς ἑκάστης τῶν ἀρετῶν, ἵν’
ἔχῃ τροφὴν ἀδάπανον εἰς τὸ μέλλον καὶ προσφόρως τὸν ἑαυτοῦ καρπὸν
ἀποδώσει τῷ βασιλεῖ καὶ θεῷ αὐτοῦ τῆς ἐπουρανίου τραπέζης ἄξιον.   (10)
διὸ καὶ πρῶτα μὲν ὅλον ἑαυτὸν συνάγων ἀπὸ τῶν ἔξω εἰς προσευχὴν
ἵστατο κατ’ ἀρχὰς τῆς ἡμέρας, ὡς εἴρηται, ἄνω τὸν νοῦν ἁρπάζων
καὶ ἀΰλως τῷ ἀΰλῳ θεῷ συγγινόμενος ὑπ’ οὐδεμιᾶς φροντίδος τὴν
διάνοιαν ἔχων περισπωμένην ἢ μεριζομένην ἐν ταῖς αἰσθήσεσιν, αὐτὸ
δὲ τὸ θεῖον τῶν ἐκείνου εὐθὺς ἀντελαμβάνετο δεήσεων καὶ τῷ ἐμφύτῳ   (15)
φωτὶ περιλαμβάνον τὸ νοερὸν αὐτοῦ τῆς ψυχῆς καὶ ἀναχωνεῦον εἴ
τι χοϊκὸν ἑαυτῷ, ἐπλήρου θερμοῦ πνεύματος καὶ πάσης εὐφροσύνης
τὴν καρδίαν αὐτοῦ. ὅθεν καὶ ὡς ἀπὸ βαλανείου λελουμένος τοῖς δάκρυσι καὶ ὅλος ὡς φλὸξ ἀπὸ προσευχῆς ἐπὶ τὸ κάθισμα τοῦ κελλίου
ἐξήρχετο, εἶτα ταῖς θείαις ὡμίλει γραφαῖς καὶ τοὺς τῶν προασκησάντων βίους ἀναγινώσκων τὰ ἐκείνων εἰς ἑαυτὸν συνελέγετο κατορθώματα.
(27)   Μετὰ δὲ τὴν ἀνάγνωσιν ἥπτετο τοῦ ἐργοχείρου γράφων τὰς
δέλτους τῶν θεοπνεύστων γραφῶν· ἦν γὰρ ἄγαν εὐφυῶς γράφων,
ὡς ἡδονῆς πληροῦσθαι πάντα τὸν τὰ ἐκείνου βλέποντα γράμματα.
τοῦ ξύλου δὲ κρούοντος εὐθὺς ἀνίστατο εἰς ὑμνῳδίαν θεοῦ, καὶ τελουμένης τῆς θείας ἀναφορᾶς αὐτὸς ἐν ἑνὶ τῶν τοῦ ναοῦ εὐκτηρίων μετὰ   (5)
τὴν τοῦ εὐαγγελίου ἀκρόασιν ἑαυτὸν ἀποκλείων ἵστατο εἰς προσευχὴν
καὶ ὡμίλει μετὰ δακρύων θεῷ ἕως οὗ τὸν ἄρτον ὁ ἱερεὺς ὕψωσεν.
εἶτα ὅλος θείου πυρὸς ἐξερχόμενος τῶν ἀχράντων μετελάμβανε μυστηρίων καὶ ἅμα σιωπῶν ἀπέτρεχε πρὸς τὴν κέλλαν αὐτοῦ, τῆς μετρίας
ἐκείνης δὲ καὶ ἀπραγματεύτου μεταλαμβάνων τραπέζης, εἴχετο συνήθως τῆς ἰδίας ἐργασίας, ὡς εἴρηται. ἀλλὰ γὰρ τῆς ἑσπέρας καταλαβούσης καὶ τῆς νυκτὸς ἀρχομένης ἦν ἰδεῖν αὐτὸν ὡς ἀκοίμητον
ἄλλον ἀστέρα δᾳδουχοῦντα τὸ νύχος αὐτῆς καὶ μέχρι μεσονυκτίου εἰς
προσευχὴν ἱστάμενον καὶ ὁμιλίαν τῶν θείων γραφῶν, ἔσθ’ ὅτε καὶ
ταῖς ἱεραῖς ἐξιστάμενος θεωρίαις καὶ μυστικῶς τῷ θεῷ συναπτόμενον.   (15)
(28)   Τοῦ ξύλου τοίνυν κατὰ ἑβδόμην κρουομένου τῆς νυκτὸς ὥραν
ἀνίστατο τῆς γῆς ἐν ᾗ κατακλινόμενος ὀλίγης κομιδῇ μετελάμβανεν
ἀναπαύσεως καὶ τοὺς ἑωθινοὺς ὕμνους σύναμα τοῖς ἀδελφοῖς ἀπονέμων θεῷ ὄρθιος διατελῶν ἦν καθόλου τὸν ὄρθρον μέχρι τῆς αὐτοῦ
ἀπολύσεως, οὐδὲ γὰρ ἐκάθητο τῶν θείων ἀναγινωσκομένων γραφῶν,   (5)
ἀλλ’ εἰς ἓν τῶν τοῦ ναοῦ εἰσερχόμενος εὐκτηρίων ἵστατο ἀσάλευτος τῆς
ἀναγνώσεως ἀκροώμενος καὶ τοῖς δάκρυσι καταρραίνων τὸ ἔδαφος·
ἀλλὰ τῆς εἰωθυίας τελεσθείσης ἀκολουθίας μόνος πάντων ὄπισθεν ἐν
σιωπῇ τοῦ ναοῦ ἐξερχόμενος ἀνέτρεχεν εἰς τὴν κέλλαν αὐτοῦ καὶ εἴχετο
 τῶν ἱερῶν ἀγώνων αὐτοῦ. οὗτος ὁ δρόμος τῶν ἀσκητικῶν ἀγώνων   (10)
τῆς ὅλης ἡμέρας τε καὶ νυκτὸς τοῦ θαυμαστοῦ Συμεών· τὰς δέ γε
τῆς ἁγίας τεσσαρακοστῆς ἡμέρας ἄσιτος μικροῦ διετέλει τὰς ὅλας
ἑκάστης ἑβδομάδος ἡμέρας πλὴν σαββάτου καὶ κυριακῆς, ἐν ταύταις
γὰρ ταῖς δυσὶν κοινῆς τραπέζης δι’ ὀσπρίων καὶ λαχάνων ἑφθῶν μετελάμβανεν. ἐπὶ πλευροῦ δὲ οὐδαμῶς ἔπιπτεν, ἀλλ’ εἴ που καὶ τὴν φύσιν   (15)
ὀκλάσασαν ἔγνω, κλίνων τὴν αὐτοῦ κεφαλὴν ὡς ἐκάθητο εἰς ἀγκῶνα @1
περικεκομμένην τινὰ καὶ ὀδύνης μεστὴν παρεῖχεν αὐτῇ ἀνάπαυσιν καὶ
ψευδόμενον ὕπνον ἕως ὥρας μιᾶς. τοιαύτη ἦν ἡ ἐργασία τῶν εἰσαγωγικῶν καὶ μέσων πόνων τῆς νομίμου τούτου ἀθλήσεως.
(29)   Ἐπεὶ δὲ οὕτως ἔχων ἐπὶ δυσὶ χρόνοις τὸ μέσον καλῶς ὑπερκόψας ἐπὶ τὸ τέλειον διὰ σοφίας ἀνέδραμε, καὶ τὰς φύσεις τῶν ὄντων
ὄμματι θεωρίας κατασκοπήσας τοὺς λόγους ἔγνω τούτων δι’ οὓς ἄνω-
θεν ἔσχον τὴν κίνησιν, τρανοῦται τὴν γλῶτταν ὑπὸ τοῦ πνεύματος καὶ
λόγους ἀγαθοὺς ἐπιστέλλων ἐρεύγεται μέσον τῆς ἐκκλησίας Χριστοῦ.   (5)
ἀλλὰ γὰρ οὕτω τὸν μαθητὴν ὁ ποιμὴν καὶ διδάσκαλος ὡς ἔγνω συντόμως τῇ θέρμῃ τοῦ πνεύματος εἰς ἄνδρα τέλειον εἰς μέτρον ἡλικίας
ἀναδραμόντα Χριστοῦ, σκέπτεται καλῶς ὡς λύχνον ἤδη καιόμενον ἐπὶ
τὴν λυχνίαν θεῖναι τῆς τῶν πιστῶν ἐκκλησίας, ἵνα φαίνῃ πᾶσι τοῖς
ἐν αὐτῇ ὃ ἑαυτὸν ἐφώτισε φῶς γνώσεως.   (10)
(30)   Τοιαῦτα δὴ οὖν τοῦ ἱεροῦ ἐκείνου ἀνδρὸς περὶ τοῦ Συμεὼν
σκεπτομένου, βραχὺς ὁ μεταξὺ χρόνος καὶ ὁ προεστὼς τῆς ἐκείνου
μονῆς πρὸς κύριον ἐξεδήμησε τὰ κάτω λιπών. ψήφῳ τοίνυν Νικολάου τοῦ Χρυσοβέργη τοῦ πατριάρχου καὶ τῶν μοναχῶν τοῦ ἁγίου
Μάμαντος εἰς τὸν θρόνον ἀνάγεται διδασκαλικὸν καὶ ἱερεὺς χειροτονεῖται ὁ συλλειτουργὸς τῶν ἄνω δυνάμεων, οὐκ ἀμογητὶ μὲν καὶ δίχα
τῆς ἐπαινετῆς ἐνστάσεως, ἣν ἐν ταπεινώσει καρδίας σφοδρῶς ἐνίστατο
εὐλαβούμενος τὸ τῆς ἱερωσύνης ἀξίωμα καὶ τὸ βάρος τῆς ἀρχῆς ἀπωθούμενος διὰ δειλίαν ἐπαινουμένην καὶ κρείττονα. χρίεται οὖν τὸ τῆς
ἀγαλλιάσεως ἔλαιον καὶ τὴν εἰρήνην ἐπιφωνεῖ τοῖς λαοῖς ὁ μεγαλοφώνως ἄξιος μαρτυρηθεὶς ὑπὸ πάντων ἱερεὺς καὶ τῶν τοῦ θεοῦ μυστηρίων ὑφηγητής, ὁ θεατὴς τῶν φρικτῶν ὀπτασιῶν, ἃς χερουβικοῖς @1
οὗτος ὀφθαλμοῖς ἐθεώρει. ἐπειδὴ γὰρ ἐτελεῖτο παρὰ τοῦ ἀρχιερέως
τὸν ἱερέα ὁ σοφώτατος Συμεών, καὶ ὁ μὲν τὴν εὐχὴν ἐποίει ἐπ’ αὐτῷ,
ὁ δὲ τὸ γόνυ καὶ τὴν κεφαλὴν ὑποκλινόμενα εἶχε τῷ μυστηρίῳ, εἶδε   (15)
καὶ ἰδοὺ τὸ πνεῦμα τὸ ἅγιον δίκην ἀπείρου φωτὸς ἁπλοῦν καὶ ἀνείδεον κατελθὸν ἐκάλυψε τὴν πανίερον αὐτοῦ κεφαλήν, ὃ καὶ λειτουργῶν
ἔβλεπε τοῖς τεσσαράκοντα ὀκτὼ χρόνοις τῆς αὐτοῦ ἱερουργίας κατερχόμενον ἐν τῇ ἀναφερομένῃ παρ’ αὐτοῦ θυσίᾳ τῷ θεῷ, καθὼς αὐτὸς
πρός τινα ὡς περὶ ἄλλου τινὸς ἔλεγεν ἑαυτὸν ὑποκρύβων καὶ γέγραπται   (20)
ἐν τοῖς αὐτοῦ ἀποφθέγμασι.
(31)   Τίς οὖν ἐν τῇ γενεᾷ ταύτῃ εἰς τοσοῦτον ἀνῆλθε περιωπῆς
ὡς ὁρᾶν ἀεὶ καθαρῶς τὸ πνεῦμα τὸ ἅγιον καὶ ἀκούειν λαλοῦντος αὐτοῦ
καὶ ἐνεργοῦντος καὶ κινουμένου αἰσθάνεσθαι; ἐντεῦθεν εἰς βάθη
ταπεινοφροσύνης ἐληλακὼς ἔσπευδεν ἑαυτὸν ἀποκρύβειν καὶ λανθάνειν εἰ οἷόν τε καὶ αὐτοὺς τοὺς συνόντας αὐτῷ, τὴν ἀνθρωπίνην δόξαν   (5)
ἀποστρεφόμενος. διὰ δὴ τοῦτο πολλάκις παρά τινων ἐρωτώμενος
ὁποῖος εἶναι ὀφείλει ὁ ἱερεύς, μόλις μετὰ κατανύξεως ἀπεκρίνατο
στένων· οἴμοι, ἀδελφοί, τί με περὶ τοιούτων ἐρωτᾶτε; καὶ τὸ πρᾶγμά
ἐστι φρικτὸν καὶ νοούμενον. ἐγὼ μὲν ἱερεὺς εἶναι οὐδαμῶς εἰμι ἄξιος,
τὸ φρικτὸν τῆς ἱερᾶς ἐννοῶν ἀξίας· πλὴν ὅμως ἀσφαλῶς ὁ ταπεινὸς   (10)
οἶδα ποταπὸς ὀφείλει εἶναι ὁ ἱερεύς· πρῶτον μὲν ἁγνὸς οὐ τῷ σώματι
μόνον ἀλλὰ πολλῷ μᾶλλον καὶ αὐτῇ τῇ ψυχῇ. οὐ μόνον δὲ ἀλλὰ καὶ
πάσης ἁμαρτίας ἀμέτοχος, καὶ τῷ μὲν ἔξωθεν ἤθει ταπεινός, τῷ δὲ
ἔνδοθεν καταστήματι συντετριμμένος. ὅτε δὲ τῇ ἱερᾷ τραπέζῃ παρίσταται, νοερῶς μὲν τὴν θεότητα, αἰσθητῶς δὲ τὰ προκείμενα δῶρα   (15)
ὀφείλει ὁρᾶν καὶ αὐτὸν τὸν ἐν τοῖς δώροις ἀοράτως παρόντα γνωστῶς
κεκτῆσθαι ἐν τῇ καρδίᾳ αὐτοῦ, ἵνα μετὰ παρρησίας δύνηται τὰς ἱκετηρίας προσφέρειν καὶ ὡς φίλος φίλῳ διαλέγεσθαι τῷ θεῷ καὶ πατρὶ
καὶ ἀκατακρίτως λέγειν· πάτερ ἡμῶν ὁ ἐν τοῖς οὐρανοῖς, ὡς τὸν ἀληθινὸν θεὸν καὶ φύσει ὄντα υἱὸν τοῦ θεοῦ ἔχων οἰκοῦντα ἐν ἑαυτῷ   (20)
διὰ τοῦ οἰκοῦντος ἁγίου πνεύματος ἐν αὐτῷ.
