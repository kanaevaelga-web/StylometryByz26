ΤΟΥ ΑΥΤΟΥ ΠΡΟΣ ΤΟΝ ΑΥΤΟΝ ΒΑΡΛΑΑΜ
ΓΡΑΦΟΝΤΑ ΟΤΙ ΟΥΚ ΕΣΤΙΝ ΑΠΟΔΕΙΞΙΣ ΕΠ’ ΟΥΔΕΝΟΣ ΤΩΝ ΘΕΙΩΝ
ΕΛΕΓΧΟΣ ΟΤΙ ΕΣΤΙΝ ΕΦ’ ΩΝ ΚΑΙ ΟΤΙ ΚΥΡΙΩΣ ΑΠΟΔΕΙΞΙΣ ΑΥΤΗ
Η ΔΕ ΚΑΤ’ ΑΡΙΣΤΟΤΕΛΗΝ ΑΠΟΔΕΙΞΙΣ ΑΣΥΣΤΑΤΟΝ   (5)
ΚΑΙ ΤΟ ΥΠΕΡ ΑΥΤΗΝ ΑΧΡΕΙΟΝ

(1)   Τὰ μὲν τῆς δυαρχίας ἐκ μέσου γέγονεν· ἐξεκόπη γὰρ τῶν
λόγων τοῦ φιλοσόφου καὶ καρπὸν ἤνεγκεν ὁ ἡμέτερος λόγος τῷ
τῆς μοναρχίας εὐσεβεῖ κηρύγματι συνιστάμενος· τὸ δὲ κατ’ Ἀ-
ριστοτέλην ὑπὲρ ἀπόδειξιν ἐπὶ τῶν θείων οὐκ ἐθέλει πω γενέ-
σθαι τῷ λόγῳ καταπειθές. Ὑπόθεσις οὐκοῦν ἡμῖν αὖθις λόγου   (5)
τοῦτο γενέσθω καὶ δῶμεν ἀφορμὴν ἑαυτοῦ φιλοσοφώτερον γενέ-
σθαι τὸν φιλόσοφον. Πρῶτον μὲν οὖν τοῦτο δεικτέον ὡς μάτην
ἐγκεῖται τοῖς Πρὸς Λατίνους αὐτῷ λόγοις ὡς οὐκ ἔστιν ἀπόδει-
ξις ἐπ’ οὐδενὸς τῶν θείων, καὶ ὁ πᾶς ἀγὼν αὐτῷ πρὸς οὐδὲν
ὅλως τείνει τέλος· ἂν γὰρ τοῦτο γένηται κατάδηλον, εἰ μηδὲν   (10)
ἄλλο, διὰ γοῦν τὸ μὴ θέλειν ματαιολογεῖν ἀφέξεται τῆς ἐνστά-
σεως· ἔσται δὲ κατάδηλον εὐθὺς ἂν παρ’ ἐκείνου μάθωμεν οὗπερ
ἕνεκα πρὸς τὴν ἀγωνίαν ἀπεδύσατο ταύτην, καὶ τοῦτ’ ἀχρεῖον
ὂν φανῇ.
(2)   Φησὶ τοίνυν αὐτὸς ἐν τῇ προθεωρίᾳ κἀν τοῖς πρὸς ἡμᾶς
λόγοις ὡς, «δεῖ νῦν εἰπεῖν πρὸς τί μοι τείνουσιν οἱ περὶ τούτων
λόγοι· ἐσκεψάμην πῶς ἂν εἴη ἑνὶ λόγῳ ἅπαντας ἀνασκευάσαι
καὶ δεῖξαι σοφίσματα τοὺς ὑπὸ Λατίνων γινομένους συλλογισμούς·
ἑώρων οὖν δυνατὸν ὂν τούτου τυχεῖν εἴ τις οἷός τ’ εἴη δεῖξαι   (5)
τούτους μήτε διαλεκτικοὺς ὄντας μήτε ἀποδεικτικούς· ἀλλὰ τὸ
μὲν μὴ εἶναι αὐτοὺς διαλεκτικοὺς προχειρότατον ἦν μοι δεῖξαι, @1
δηλώσαντι μόνον ὡς ἃ λαμβάνουσιν ἐπίσης ἡμῖν ἀμφισβητεῖται
τῷ συμπεράσματι· τὸ δὲ μὴ εἶναι ἀποδεικτικοὺς ἀδύνατον ὅλως
ἦν δεῖξαι συγχωρήσαντι δυνατὸν εἶναι ἀποδεικτικῶς ἐπὶ τῶν   (10)
θείων συλλογίσασθαι». Σκέψαι τί λέγεις, ὦ φιλόσοφε· προχειρό-
τατον ἦν σοι δεῖξαι πάντας τοὺς ὑπὸ Λατίνων ὑπὲρ τοῦ οἰκείου
δόγματος συλλογιστικῶς προτεινομένους λόγους τὰς προτάσεις ἔ-
χοντας ἐπίσης ἀμφισβητουμένας τῷ συμπεράσματι, καὶ ἀγωνιᾷς
μὴ τοὺς συλλογισμοὺς τούτους ἀφέμενοι τοῦ διαλεκτικοὺς καλεῖν   (15)
ἀποδεικτικοὺς προσαγορεύσωσι καὶ εἰς ἀπορίαν τὴν ἐσχάτην πε-
ριστήσωσί σε; Καὶ ἔστι ἀποδεικτικὸν ἢ εἶναι ἢ δοκεῖν συλλο-
γισμὸν τὸν τὰς προτάσεις ἀμφισβητουμένας ἔχοντα, καὶ ταῦτα
ἐπίσης τῷ συμπεράσματι;
(3)   Τίς ποτε τῶν παιδείᾳ λόγων συντεθραμμένων ἢ καὶ τῶν με-
τρίως ἡμμένων ταύτης τοῦτ’ εἴποι; Σοφίσματα γὰρ ἔδειξας, ὡς
αὐτὸς ἐκεῖ λέγεις, τοὺς συλλογισμοὺς αὐτῶν ὄντας ἅπαντας·
εἶτα δέδοικας μὴ τοὺς σοφιστικοὺς ὄντας ἐξεληλεγμένους ἀπο-
δεικτικοὺς εἶναι φῶσι; Καὶ ἔστι τὸν σοφιστικὸν ἀποδεικτικὸν   (5)
ὅλως εἶναι; Ταὐτόν τι πέπονθας, ὦγαθέ, ὥσπερ ἄν τις, ὑπὸ
γῆν ἡλίου καὶ σελήνης ὄντων, τὸ τοῦ χρόνου τοῦτο μέρος ἐν
βαθεῖ σκότει διανύειν ἔλεγε τοὺς ὑπὲρ γῆν, ὡς καὶ τοῦ τῆς σε-
λήνης φωτὸς ἐστερημένους, εἶτ’ ἐδεδίει μὴ τὸ σταθερὸν εἶναι
τοῦτο τῆς ἡμέρας φῶσι καὶ οὕτω ψευδόμενον ἀπελέγξωσιν αὐτόν·   (10)
συλλογισμὸν γὰρ μὴ διαλεκτικὸν μὲν δεικνύμενον, ὡς τούτου
κρείττονα, ἔστιν ἀποδεικτικὸν ὑπολαβεῖν, ὡς δὲ χείρω τοῦ δια-
λεκτικοῦ, τῶν ἀδυνάτων οἰηθῆναί ποτέ τινα τοῦτον ἀποδεικτικόν,
ὥσπερ καὶ ἀέρα πανσελήνου μὲν νυκτὸς φανότερον ἔστιν ὑπολα-
βεῖν ἡμέραν, σκοτεινότερον δ’ οὐκ ἔστι.   (15)
(4)   Τοῦτο τοίνυν πρὸς αὐτοὺς εἰπόντα σε χρῆν ἀπηλλάχθαι πρα-
γμάτων· σὺ δ’ ἐκ τῶν οὐχ ἧττον ἀσαφῶν, μᾶλλον δὲ σαφῶς @1
ψευδῶν, τὰ ψευδῆ συναγαγόντας ἀπελέγξας, εἶτα φοβηθεὶς μὴ
ἐκ ψευδῶν ἀποδεικτικῶς δόξωσι συναγαγεῖν, εἰς τὸ μηδεμίαν ἀ-
πόδειξιν ἐπὶ τῶν θείων εἶναι λέγειν εἰς ἀνάγκην ἦλθες καὶ ἡμῖν   (5)
ἀντιλέγειν ἀκρατῶς λέγουσιν ὡς τὰ μὲν τῶν θείων οὕτως ἐστὶν
ἐμφανῆ κατὰ τὰς τῶν πατέρων παραδόσεις, ὡς καὶ ἐπαφὴν εἶναι
τούτων καὶ ἀπόδειξιν καὶ ἐπιστήμην, τὰ δέ, μὴ ὅτι ὑπὲρ ἐπα-
φὴν καὶ ἀπόδειξιν καὶ ἐπιστήμην, ἀλλὰ καὶ ὑπὲρ τὸν νοερῶς
ὁρῶντα νοῦν καὶ ὑπὲρ τὸν καὶ αὐτὰς τὰς νοερὰς ἐνεργείας ὑπερ-   (10)
αναβάντα καὶ κατὰ ἀπόπαυσιν πάσης ἀντιληπτικῆς δυνάμεως
χάριτι ἀρρήτῳ ὑπερηνωμένον τοῖς ἀπερινοήτοις.
(5)   Συμβαίνει τοίνυν ἐξ ὧν ὁ φιλόσοφος βίᾳ μέν, ὡς αὐτός φη-
σιν, ὑπέστη δ’ ὅμως ἀνεπιλήπτους εἶναι τοὺς πρὸς αὐτὸν παρὰ
Λατίνων εἰρημένους ἅπαντας συλλογισμούς· συναναιροῦνται γὰρ
τούτοις κατ’ αὐτὸν αἱ πατερικαὶ παραδόσεις. Ἔοικε τοιγαροῦν
ἑαυτοῦ καταγινώσκειν ὡς μὴ δυνηθέντος ἀπελέγξαι τούτους· ‘εἰ   (5)
γὰρ τοῦτο δυνηθεὶς ἠπίστατο, πῶς ἂν ἐφοβήθη μὴ ἀποδεικτι-
κοὺς τοὺς σοφιστικοὺς καλέσωσιν’, εἶπεν ἄν τις τῶν ἀλλοτρίων·
ἐγὼ δ’ οὐ τοῦτο φαίην ἄν· μᾶλλον μὲν οὖν καὶ ἀνιώμενος ὅτι
τὸ κάλλος ἀμαυροῖ καὶ λωβᾶται τῇ δυνάμει τῶν λόγων ἐκείνων,
ὡς ἐκποδὼν γένοιτο καὶ τοῦτο τὸ σκῶλον τὸν περὶ τούτου λό-   (10)
γον ἐποιησάμην. Ὁ δέ, κατὰ τοῦ καθαίροντος ὡς καθαιροῦντος
ὀργισθείς, προσκόπτων ἐπέδωκεν. Οὔκουν ἐκ τῆς τῶν ἀντιτετα-
γμένων βιασθέντα δυνάμεως τοῦτο παθεῖν αὐτὸν οἴομαι, κἂν αὐ-
τὸς τοῦτο λέγῃ, ἀλλ’ ὡς τὰ θεῖα μὴ μεμυημένον ἀκριβῶς καὶ
τῷ δοκεῖν ἔχειν ἐθέλειν τὴν περὶ λόγους κατὰ παντὸς προεδρείαν   (15)
ἀπὸ τοῦ διδασκαλείου τῆς ματαιότητος θεολογοῦντα καὶ τῶν
Ἀριστοτέλους τεχνῶν τὴν κακοτεχνίαν ἐν τοῖς τοιούτοις λόγοις
ἐπιδεικνύμενον.
(6)   Ἐντεῦθεν Ἀριστοτέλην τε καὶ Πλάτωνα, Σωκράτην τε καὶ
Πυθαγόραν καὶ ὅσοι κατ’ αὐτοὺς διὰ θαύματος ποιεῖται ὡς «τὴν @1
θείαν κατανενοηκότας ὑπεροχὴν» καὶ προαγαγὼν αὐτοὺς εἰς μέσον
διηγουμένους περὶ νοεροῦ φωτὸς καὶ θέας οὐρανίου καὶ θεωριῶν
ἁπλῶν καὶ ἀμερῶν, αὐτὸς περὶ αὐτῶν ἃ οὐδείς ποθ’ ἕτερος τῶν   (5)
ἡμετέρων ἐπιψηφίζεται· «ταῦτα» γάρ, φησίν, «ἀκούων αὐτῶν
λεγόντων, οὐ δύναμαι μὴ καὶ αὐτοὺς ὑπὸ θεοῦ πεφωτίσθαι λέ-
γειν»· ὧν ἕκαστον ἐν τῷ πρὸς αὐτόν μοι προτέρῳ Καθ’ ἑλ-
ληνικῆς νοερᾶς ἐποψίας διαρκῶς ἐξελήλεγκται λόγῳ. Ἐντεῦθεν
τοὺς Λατίνους οὐκ ἄλλως ἐξελέγχει ἢ ἀπὸ τοῦ λέγειν ὅτι οἱ συλ-   (10)
λογισμοὶ αὐτῶν οὔτε διαλεκτικοί εἰσι κατὰ τὰς Ἀριστοτέλους
παραδόσεις οὔτε ἀποδεικτικοί, μὴ εἰδώς, ὡς ἔοικεν, ὅτι πάντες
ἢ οἱ πλεῖστοι συλλογισμοὶ ἐπὶ τῶν θείων οὔτε διαλεκτικοί εἰσιν
οὔτε ἀποδεικτικοί· πῶς γὰρ οἵ γε οὐδὲ συλλογισμοί εἰσι κατὰ
τὰς Ἀριστοτέλους παραδόσεις, ὡς ἐδείξαμεν ἐν τῷ προτέρῳ λό-   (15)
γῳ καὶ νῦν αὖθις, τοῦ λόγου προϊόντος καὶ τοῦ θεοῦ διδόντος,
δείξομεν;
(7)   Ἐντεῦθεν τοὺς ἡμετέρους κατὰ Λατίνων λόγους παντὶ τρό-
πῳ πειρᾶται ἀκυροῦν, ὡς μὴ μόνον δοκοίη θεολόγος, ἀλλὰ καὶ
μόνος ἀρτίως ἐπὶ γῆς. Περὶ μὲν γὰρ ἀποδείξεως ἴσως ἀφορμῆς
ἐλάβετό τινος, περὶ δὲ τῶν ἄλλων τίς αὐτῷ λόγος τοῖς τῷ εὐσε-
βεῖ συνηγοροῦσιν ἀντικεῖσθαι λόγοις; Ἀκούων γὰρ ὁ σοφὸς οὖ-   (5)
τος ἡμῶν λεγόντων, ὡς οὐ διὰ μέσης θεότητος ἐπὶ θεότητα ἦλ-
θεν ὁ θεὸς τὴν φύσει, ἀλλὰ τὴν θέσει τε καὶ χάριτι, καὶ ὡς,
εἰ πρὸς τὴν πρώτην αἰτίαν ὥσπερ τὰ τοῦ μονογενοῦς οὕτω καὶ
τὰ τοῦ πνεύματος ἀναφέρεται, τοιγαροῦν τὸ πνεῦμα ἀμέσως ἀ-
ναφέρεται πρὸς τὸν πατέρα, εἰ δὲ ἀμέσως ἀναφέρεται καὶ ἀμέ-   (10)
σως ἐκπορεύεται, καὶ ὡς, εἰ γεννᾶται ὁ υἱὸς ἐκ μόνου τοῦ πα-
τρός, καὶ τὸ πνεῦμα ἐκ μόνου τοῦ πατρὸς ἐκπορεύεται, καὶ γὰρ
ὁμοίως ταῦτ’ ἐκ τοῦ πατρός, πλὴν τοῦ τρόπου τῆς ὑπάρξεως,
πρὸς δὲ κἀκ τῶν ὕστερον ὁμοίως τεθεολογημένων τὰ προαιωνίως
κατὰ τοῦθ’ ὁμοίως ὑπάρχοντα δεικνύντων καὶ προαγαγόντων @1   (15)
τοὺς εἰπόντας ὅτι, «ὡς ὁ υἱός ἐστιν ἐκ τοῦ πατρὸς οὕτω καὶ τὸ
πνεῦμα ἐκ πατρός, πλὴν τοῦ τὸν μὲν εἶναι γεννητῶς, τὸ δὲ
ἐκπορευτῶς», καὶ αὖθις· «τί μὴ προσαγορεύεται τὸ πνεῦμα ὧν
ὁ υἱός, πλὴν γεννήσεως, καὶ πάντα ὅσα τοῦ υἱοῦ, καὶ τοῦ πνεύ-
ματος, πλὴν τῆς υἱότητος, καὶ πάντα ὅσα ὁ υἱός, τὸ πνεῦμα,   (20)
πλὴν γεννήσεως», καὶ τοῦτο τηρητέον ἐν ἅπασι τοῖς ἐπ’ αὐτῶν
λεγομένοις προσέτι, καὶ διὰ τῆς εἰς ἄτοπον ἀπαγωγῆς ἐξελεγ-
χόντων τοὺς μὴ ἐκ μόνου τοῦ πατρὸς ἐκπορευόμενον τὸ πνεῦμα
δογματίζοντας καὶ δεικνύντων ὡς οὐδὲ ὁ υἱὸς ἐκ μόνου τοῦ πα-
τρὸς ἂν εἴη, εἰ μὴ καὶ τὸ πνεῦμα, ταῦθ’ ἅπαντα καὶ πλεῖσθ’   (25)
ἕτερα τῷ λόγῳ παντὶ περιηχούμενα παρ’ οὐδὲν ἐκεῖνος θέμενος
«τὸ ζητούμενόν» φησιν «ἀξιοῖς».
(8)   Πῶς ἀξιοῦμεν τὸ ζητούμενον διὰ πολλῶν καὶ πολλοὺς ἡμῖν
δείξαντες συμμαρτυροῦντας ὅτι πλὴν τοῦ τρόπου τῆς ὑπάρξεως,
δηλαδὴ ἐκπορεύσεώς τε καὶ γεννήσεως, ὡς ὁ υἱός ἐστιν ἐκ τοῦ
πατρὸς οὕτω καὶ τὸ πνεῦμα ἐκ πατρός, καὶ οὕτω σαφὲς καὶ
ἀνεξέλεγκτον προθέντες αἴτιον τοῦ συμπεράσματος; ‘Ἀλλ’ ἔδει’,   (5)
φησί, ‘δεῖξαι ὅτι οὐκ ἐκ τοῦ υἱοῦ’· παρίημι τοίνυν δι’ ὅσων ὁ
λόγος τοῦτο προϊὼν ἀπέδειξεν· ἀλλὰ τὸ ‘οὐκ ἐκ τοῦ υἱοῦ’ οὐ
ταὐτὸν τῷ ‘ἐκ μόνου τοῦ πατρός’; Εἰ γὰρ οὐκ ἐκ τοῦ υἱοῦ τὸ
πνεῦμα, ἐκ μόνου τοῦ πατρός, καὶ εἰ ἐκ μόνου τοῦ πατρός, οὐ-
χὶ καὶ ἐκ τοῦ υἱοῦ, καὶ τοσοῦτον ἰσορρόπως ἔχουσι πρὸς ἄλλη-   (10)
λα ὡς ἐν πᾶσι λόγοις δι’ ὧν συνάγεται μὴ εἶναι καὶ ἐκ τοῦ
υἱοῦ τὸ πνεῦμα τὸ ἅγιον, εἴ τις ἀντὶ τούτου τὸ ἐκ μόνου τοῦ
πατρὸς εἶναι συμπέρασμα τιθείη, μηδὲν ἂν διαφέρειν· εἰ τοίνυν
τοῦθ’ οὕτως ἔχει, ὥσπερ οὗν ἔχει, τοῦτ’ αὐτὸ ἐδείξαμεν ὅτι οὐ-
χὶ καὶ ἐκ τοῦ υἱοῦ τὸ πνεῦμα τὸ ἅγιον, ἐκ μόνου δεδειχότες   (15)
τοῦτο τοῦ πατρὸς ἐκπορευόμενον· εἰ δ’ ἐπὶ τοῦ υἱοῦ συννοεῖται @1
εὐθὺς τὸ ‘οὐκ ἐξ ἄλλου’ διὰ τὸ σύνεγγυς, ὡς καὶ αὐτὸς λέγεις,
κἀπὶ τοῦ πνεύματος οὖν ὁμοίως συννοεῖται, καὶ τὸ ζητούμενον
ἔχομεν καὶ σὲ ὑπὸ τῶν οἰκείων κἀνταῦθα ἐξεληλεγμένον λόγων
καὶ τοῖς ἡμετέροις ἄκοντα συνηγοροῦντα λόγοις. Εἰ δὲ καὶ αὐ-   (20)
τόθεν εὕρηται τὸ δεῖγμα, θαυμάσαι ἔδει τῆς ἀληθείας τὸ ἐμφα-
νὲς καὶ τοῦ συνηγόρου λόγου τὴν δύναμιν.
(9)   Ὁ δὲ μηδὲν ἔχων ἐγκαλεῖν ὑπὸ τῆς ἐπὶ τῷ μόνος εἶναί τι
δοκεῖν ἀκαίρου φιλοτιμίας τοῖς ἐκ τοῦ διδασκαλείου τῆς μα-
ταιότητος καὶ καθ’ ἡμῶν ὥσπερ κατὰ τῶν ἑτεροδόξων χρῆται·
διαστέλλειν γὰρ τῶν δυσσεβῶν τοὺς εὐσεβεῖς ὁ φθόνος οὐκ εἴω-
θε, διὸ καὶ τὸ φανερὸν τἀληθοῦς συσκιάζειν πειρᾶται καὶ λα-   (5)
θεῖν οἴεται, τῆς τέχνης, μᾶλλον δὲ τῆς κακοτεχνίας, τὸ μέλαν
περιχεάμενος. Ἐντεῦθεν μηδ’ εἶναι ἀπόδειξιν ἐπ’ οὐδενὸς τῶν
θείων ἄρτι πρῶτος τῶν ἐκ τοῦ παντὸς αἰῶνος θεολόγων καὶ
ἐξεῦρε καὶ ἀπεφήνατο. Διατί, ὦ φιλόσοφε; Ἀλλ’ εἶπεν ἄν, εἰ
παρῆν, ἐπισκώψας ἡμᾶς πρότερον τῆς ἀμαθίας ἕνεκεν, ὥσπερ   (10)
εἴωθε, μᾶλλον δὲ τῆς δυσμαθείας, ὡς ‘ἐπεὶ τὸ θεῖον ὑπὲρ ἐπι-
στήμην τέ ἐστι καὶ νοῦν καὶ δόξαν, αἴσθησίν τε πᾶσαν καὶ διά-
νοιαν καὶ ἐπαφὴν καὶ γνῶσιν, καὶ τοῦτο δεικνὺς ἔναγχος, κατὰ
ποταμοὺς τῷ λόγῳ ῥέων τοὺς μὴ οὕτω κατέκλυσα φρονοῦντας’.
(10)   Εὖγε· ἀλλ’ ἀνάσχου προσερωτώμενος ὑπὸ τῶν δυσμαθῶν ἡ-
μῶν, καὶ τοῦτο γὰρ οὐκ ἄπο φιλοσοφίας· ‘οὗ τοίνυν ἐπιστήμη
τέ ἐστι καὶ νόησις καὶ δόξα, φαντασία τε καὶ αἴσθησις, τούτου
ἔστιν εἶναι καὶ ἀπόδειξις’; Πάνυ γε ἂν εἶπεν, ἐπεὶ καὶ τοῦτ’
ἔνεστι κἀν τοῖς ἐκείνου λόγοις. Ἐπειδὴ ταῦθ’ οὕτω προδιωμο-   (5)
λόγηται, ἄκουσον, ὧ φιλόσοφε, τοῦ ὑπερανῳκισμένου τῶν σῶν
κατακλυσμῶν, Διονυσίου τοῦ μεγάλου λέγω, τοῦ τῶν θείων ὀνο-
μάτων ὑμνῳδοῦ, ὅς φησι τὴν αὐτοσοφίαν ἐξυμνῶν ὡς «ὁ θεὸς
καὶ διὰ γνώσεως γινώσκεται καὶ δι’ ἀγνωσίας, καὶ ἔστιν αὐτοῦ
καὶ νόησις καὶ λόγος καὶ ἐπιστήμη καὶ ἐπαφὴ καὶ αἴσθησις @1   (10)
καὶ δόξα καὶ φαντασία καὶ ὄνομα καὶ τἄλλα πάντα»· οὐκοῦν
καὶ ἀπόδειξίς ἐστιν αὐτοῦ· τοῦτο μὲν καὶ κατὰ τὰ σοὶ προδιω-
μολογημένα, ἔχει γὰρ καὶ τὰ τῶν ἀποδεικτῶν ἅπαντα τοῦτο,
δὲ καὶ διὰ τὸν ὕστερον ἐπενηνεγμένον τῷ ἁγίῳ συμπεριληπτι-
κώτατον λόγον· ‘ἔστι’ γάρ φησι ‘τοῦ θεοῦ καὶ τἄλλα πάντα’,   (15)
ἓν δὲ τῶν πάντων καὶ ἡ ἀπόδειξις, ὥστε καὶ ἀπόδειξίς ἐστιν
αὐτοῦ.
(11)   Πρὸς δὲ τούτοις καὶ αἱ ἐναντίαι θέσεις τῶν ὄντων ἐπὶ θεοῦ
λεγόμεναι ἀλλήλαις οὐκ ἐναντιοῦνται καὶ αἱ ἀφαιρέσεις οὐκ ἀνα-
τρέπουσι τὰς θέσεις· τὰ γὰρ ἀντικείμενα κατὰ μίαν καὶ ἑνικὴν
ταὐτότητος αἰτίαν ἅμα προέχει καὶ περιέχει, καὶ κατὰ τουτονὶ
τοιγαροῦν τὸν λόγον, εἰ μὴ ἔστιν ἐπὶ τῶν θείων ἀπόδειξις καὶ   (5)
ἔστιν, ἐπ’ οὐδενὸς ἄρ’ εἶναι φάναι τῶν θείων ἀπόδειξιν ἢ παν-
τὸς οὐκ ἀληθές, ἀλλ’ εἶναι μὲν ἐπί τινων, οὐκ εἶναι δ’ ἐφ’ ἑ-
τέρων. Τί γὰρ ἐφεξῆς καὶ ὁ θεορρήμων οὗτος λέγει προϊών;
«Οὔτε νοεῖται τὸ θεῖον, οὔτε λέγεται, οὔτε ὀνομάζεται, καὶ οὐκ
ἔστι τι τῶν ὄντων, οὐδὲ ἔν τινι τῶν ὄντων γινώσκεται». Τί οὖν;   (10)
Κατὰ τὸν αὐτὸν τρόπον ἔστι τε νόησις αὐτοῦ καὶ τἄλλα, καὶ
οὔτε νοεῖται, οὔτε ἔν τινι τῶν ὄντων γινώσκεται; Πάντως καθ’
ἕτερον· τοῦτ’ οὗν ἐστιν, ὃ ἡμεῖς φαμεν, ὅτι τὰ μὲν τῶν θείων
γνωστά ἐστι καὶ ἀποδεικτά, τὰ δ’ ἄγνωστά τε καὶ ἀναπόδεικτα.
(12)   Σὺ δ’ ἥκιστα μεμυημένος ταῦθ’ ὡς ἔοικεν οὐδενὸς φῂς εἶναι
τῶν θείων γνῶσιν οὐδὲ ἀπόδειξιν, ἀλλὰ πίστιν μόνην, καὶ οὐδὲ
τοῦ μεγάλου Παύλου ἀκούεις, ὃς τοῖς ἀπίστοις Ἕλλησι λέγει
«φανερὸν εἶναι τὸ γνωστὸν τοῦ θεοῦ» καὶ ὅτι «γνόντες τὸν
θεόν, οὐχ ὡς θεὸν ἐδόξασαν ἢ ἐσεβάσθησαν», οὐδὲ τὴν τοῖς πι-   (5)
στοῖς καὶ ἔργῳ τὴν πίστιν ἐπιδεικνυομένοις ἐγγινομένην ἀληθῆ
θεοῦ θεωρίαν, ἣν ἐν εὐαγγελίοις μακαρίζει ὁ κύριος, ἢ πέπον- @1
θας ἢ πεπίστευκας, ὃς τῇ πίστει μεγαλαυχῶν, καίτοι τῆς πί-
στεως οὖσαν τέλος ἢ βραβεῖον ἢ βραβείου ἀρραβῶνα διὰ τῆς
ἀγάπης ἐνεργούμενον· εἰ γὰρ πίστις ἐπὶ τῶν θείων μόνη, οὐδ’ ἡ   (10)
θεωρία αὕτη ἀληθής· εἰ δ’ ἀληθής, ὥσπερ οὖν ἐστιν, ἀληθὲς δὲ
κἀκεῖνο ὅτι «θεὸν οὐδεὶς ἑώρακε πώποτε», τοῦτ’ ἐστιν ὅπερ
ἔφημεν ἡμεῖς, ὅτι τὰ μὲν τῶν θείων θεωρητά ἐστι, τὰ δ’ οὔ.
(13)   Σὺ δὲ οὐδὲ τὸ θεολογικὸν ἐκεῖνό ποτ’ ἀναγνοὺς ἐπέγνως,
«εἷς θεός, ὁ ἐπὶ πάντων καὶ διὰ πάντων καὶ ἐν πᾶσι», τὸ μὲν
ἄρτι καταλαμβανόμενος, τὸ δὲ ζητούμενος, ποτὲ δὲ ὅσον ἐστὶ
τυχὸν καταληφθησόμενος· «ἔθετο μὲν γὰρ σκότος ἀποκρυφὴν αὐ-
τοῦ», καθά φησιν ὁ ψαλμῳδός, ἀλλὰ καὶ «ἔφαναν αἱ ἀστραπαὶ   (5)
αὐτοῦ τῇ οἰκουμένῃ», καὶ οὐδεὶς ἀνεπιγνώμων ἐστὶ τοῦ θεοῦ,
εἰ καί τινες ἐθελοκακοῦντες μὴ εἰδέναι προσποιοῦνται· καὶ γὰρ
‘ἥλιός ἐστι δικαιοσύνης’ πᾶσι δαψιλῶς ἐπιλάμπων ‘πονηροῖς τε
καὶ ἀγαθοῖς’· ἀλλ’ οἱ μὲν διαίροντες τὰ βλέφαρα, τῆς ζωαρ-
χικῆς ἀκτῖνος ἐμφοροῦνται, οἱ δὲ πονηροὶ μύοντες τὰς ὄψεις,   (10)
μηδ’ ἀμωσγέπως εἰδέναι προσποιοῦνται καὶ τῇ ἐπὶ πλεῖστον ἀνο-
μιλησίᾳ τοῦ φωτὸς εἰς τὴν κατὰ διάνοιαν πήρωσιν ἐκπίπτου-
σιν, ὃ κἀπὶ τῶν σωματικῶν ὄψεων συμβαίνειν πέφυκεν. Ἐκεῖ-
νος μέντοι τῇ περιουσίᾳ τῆς λαμπρότητος οὔτε προσιδεῖν ὅλως
συγχωρεῖ τινα, διὸ καὶ ὑπὲρ ἔννοιάν ἐστι, καὶ ταύτῃ αὖθις τῇ   (15)
περιουσίᾳ καὶ μέχρι τῶν ἀμυδρῶς ὁρώντων φθάνει καὶ τοῖς ζη-
τοῦσιν ἐπιφαίνεται καὶ αὐτοῖς τοῖς τῶν λογικῶν ἐσχάτοις, ὥ-
σπερ καὶ ὁ αἰσθητὸς ἥλιος κἀπὶ τὰς ἀμβλείας ὄψεις ἐνεργεῖ,
καίτοι διὰ τὸ ὑπερβάλλον τῆς λαμπρότητος μηδὲ προσατενίζειν
ὅλως συγχωρῶν τὴν αἴσθησιν.   (20)
(14)   Καὶ μὴν εἰ μὲν καταφατικῶς μόνον ἦν ἀποδεικνύειν, εἶχεν
ἄν τινα λόγον ἴσως ἐπ’ οὐδενὸς τῶν θείων εἶναι ἀπόδειξιν· ἐπεὶ @1
δὲ καὶ ἀποφατικῶς ἀποδεικνύειν ἔνι, τί φῄς; Οὐκ ἀποδείξομεν
τὸν πάντων κτίστην μηδὲν εἶναι τῶν κτιστῶν; Οὐκ ἀποδείξομεν
τὸ ἀγαθὸν μηδενὸς αἴτιον κακοῦ; Πρὸς δέ, εἰ μὲν μηδὲν ἦν τῶν   (5)
κτισμάτων ὑπὲρ ἀπόδειξιν, καλῶς ἂν εἰπὼν πάντα τὰ θεῖα ὑπὲρ
ἀπόδειξιν, μέγα τι φρονεῖς ὡς ὑπὲρ τοὺς ἄλλους μεγαλύνων τὸν
θεόν· ἐπεὶ δὲ πολλὰ καὶ τῶν ἐπὶ γῆς ὄντων καὶ ἡμῖν ἐφικτῶν
ὑπὲρ ἀπόδειξιν ὄντα φαίνεται, πῶς ἐντεῦθεν ἔκφανσις ἔσται τῆς
θείας ὑπεροχῆς; Τῆς γὰρ ἀποδείξεως ἴσμεν βεβαιοτέραν φύσει   (10)
τὴν ἐμπειρίαν οὖσαν, ὥστε καὶ αὕτη ὑπὲρ ἀπόδειξιν, καίτοι
πᾶσα καὶ τέχνη καὶ ἐπιστήμη παρ’ αὐτῆς ἔχει τὰς ἀρχάς· συν-
ηθροισμένη μὲν ἀπὸ τῶν ἐν γενέσει καὶ φθορᾷ πραγμάτων ἡ
τέχνη, ἐπιστήμη δὲ παρὰ τῶν ἀεὶ λεγομένων ὡσαύτως ἔχειν.
Ἐπεὶ τοίνυν τοσαῦτα τῶν ὄντων ὑπὲρ ἀπόδειξιν, πῶς τὸ ὑπὲρ   (15)
πᾶν ὂν μεγαλύνειν ᾠήθης ὑπὲρ τοὺς ἄλλους ὑπὲρ ἀπόδειξιν ἀ-
ποφηνάμενος τοῦτο; Τίς γὰρ μεγαλειότης τοῖς ὑπερκοσμίοις ἀγ-
γέλοις ὑπὲρ τοὺς λέοντας δεδεῖχθαι τὴν φύσιν καὶ τοὺς ἐλέ-
φαντας; Καὶ ἡμεῖς γὰρ τὴν φύσιν ὑπὲρ αὐτούς, οἱ ἐγκόσμιοι,
καὶ τοσοῦτον ἀποδέοντες τῶν ἀγγέλων ἐκείνων· οὕτω τοίνυν οὐ-   (20)
δὲ μεγαλειότητα ἄν τις δείξαι θεοῦ τῷ δεῖξαι τοῦτον ὑπὲρ ἀ-
πόδειξιν.
(15)   Νῷ γὰρ ἄληπτον τὸ θεῖον καὶ ὑπὲρ τὰ νῷ ληπτά· πολλὰ
δὲ τῶν ὄντων καὶ νῷ ληπτῶν ἐστιν ὑπὲρ ἀπόδειξιν, ὥστε τὸ
θεῖον καὶ τοῦ ὑπὲρ ἀπόδειξιν, οὖ σὺ φῄς, ὑπερβάλλει ἀπαρα-
βλήτοις καὶ ἀξυμβλήτοις ὑπεροχαῖς καὶ ὁ μεγαλύνειν ἄγαν οἰό-
μενος τῷ ὑπὲρ τὴν ἀριστοτελικὴν ἀπόδειξιν τὰ θεῖα λέγειν ἔλαθεν   (5)
ἑαυτὸν πρὸς τἀναντία χωρῶν. Διόπερ ἡμεῖς διὰ τῆς τῶν πατέρων
ποδηγίας ἀπόδειξιν τοῦ ὑπὲρ ἀπόδειξιν εὑρόμενοι τούτου κρείτ-
τονα, ταύτῃ τε μὴ πάνθ’ ἁπλῶς, ἀλλ’ ἔστιν ἃ τῶν θείων θη-
ρώμενοι καὶ ὑπὲρ ταύτην τἄλλα δοξάζοντες, πολλαπλασίως τοῦ
κατ’ Ἀριστοτέλην ὑπὸ τῆς σῆς σοφίας λεγομένου ὑπὲρ ἀπόδει-   (10)
ξιν τὸ θεῖον ὑπερτιθέαμεν. Ὁρᾷς ὅσῳ τῶν σῶν θεοπρεπέστερα
τὰ ἡμέτερα; @1
(16)   Τί δ’ ἡ σὴ διαλεκτικὴ ἣν μόνην ἐπιβάλλειν οἴει τοῖς θείοις;
Οὐ τὴν ἐν συλλογισμοῖς μείζω πρότασιν ἀεὶ καθόλου ἔχει; Ἡ
δὲ τῶν καθόλου γνῶσις οὐ δι’ αἰσθημάτων ἡμῖν ἐγγίνεται; Πῶς
οὖν ἐπὶ τῶν ὑπὲρ αἴσθησιν εἴη ἂν διαλεκτικὸς συλλογισμός; Εἰ
δέ τις ἐνδοίη δι’ ἐπαφῶν νοητῶν συνάγεσθαι τὴν γνῶσιν, ἀλλὰ   (5)
τὰ θεῖα καὶ ὑπὲρ νοῦν ἐστι· πῶς οὖν τῶν ὑπὲρ νοῦν εἴη ἂν δια-
λεκτικὸς συλλογισμός; «Ἀλλὰ τῷ διαλεκτικῷ», φησί, «συλλο-
γισμῷ ἀδιορίστως πάντα ὑπόκειται, περὶ πάντα καταγινομένῳ»·
τοῦτό ἐστι δι’ ὃ διαλεκτικοὺς ἡμᾶς ἀντὶ πιστῶν καταστῆναι ἀ-
ξιοῖ, καίτοι τοῦ τῆς ἀποδείξεως ὀνόματος φυγὰς διὰ τοῦτ’ αὖ-   (10)
θις γεγονώς. Ἀλλὰ ποῖα πάντα, ὦ βέλτιστε; Τὰ ὄντα πάντως
πάντα· τὸ δ’ ὑπὲρ τὸ ὂν πῶς ἂν ἔχοι ὑποκείμενον; Πρὸς μὲν
γὰρ πάσας τὰς μεθόδους ὁδὸν ἔχειν τοῦτόν φησιν Ἀριστοτέλης·
μέθοδος δὲ τῶν ἀκαταλήπτων πῶς, εἴπερ ἡ μέθοδος σύστημα
ἐκ καταλήψεων; Οὐ τὸ ὑποκείμενον δὲ μόνον ἀόριστον ἔχει,   (15)
ἀλλὰ καὶ τὸ ζητούμενον ἐφ’ ἑκάστου προβλήματος καὶ αὐτάς
γε τὰς προτάσεις ἥ γε κυρίως, ὡς ἂν αὐτὸς φαίης, διαλεκτική,
ὁ δὲ ἀληθὴς θεολόγος, ὡρισμένα ἅπαντα σχεδόν, τὸ μὲν ζητού-
μενον ἀεὶ καὶ ἅπαν, προτάσεων δὲ τὰς πλείστας, εἰ μὴ πάσας,
ἀμφότερα δὲ ἐκ τῶν θεοπνεύστων ἢ καὶ θεοπαραδότων, ὑπὲρ ὧν   (20)
καὶ ἐνίσταται, δι’ ἃ καὶ τὴν οἰκείαν ὑπόληψιν βεβαιοτάτην ἔχει
καὶ ἀμετάπειστον.
(17)   Ἔτι, εἰ διὰ μὲν τοῦ διαλεκτικοῦ συλλογισμοῦ καὶ τὴν τῶν
θείων γνῶσιν θηρώμεθα, διὰ δὲ τοῦ ἀποδεικτικοῦ μόνην, ὡς σὺ
λέγεις, τὴν τοῦ κόσμου, κρείττων ἂν εἴη ὁ διαλεκτικὸς τοῦ
ἀποδεικτικοῦ· τοῦτο δ’ ὁ σὸς Ἀριστοτέλης οὐκ ἄν ποτε συγ-
χωρήσειεν· οὗ γὰρ τὸ ὑποκείμενον κρεῖττον καὶ αὐτὸ κρεῖττον·   (5)
εἰ δὲ καὶ προσθήκην τοῦτ’ ἔχει, καὶ ταῦθ’ οὕτω μέγα καὶ ὑπὲρ
τὸ μέγα, καὶ ἡ προσθήκη τῆς βελτιώσεως ὅσον. Καὶ μὲν δὴ
περὶ τίνα καταγίνεται ἡ διαλεκτικὴ καὶ τίνα ἃ ζητεῖ; Οὐχ ὡς @1
ἐν κεφαλαίῳ τέτταρα τὰ πάντα, γένος, ὅρον, εἶδος καὶ τὸ συμ-
βεβηκός; Τὸ μὲν οὖν συμβεβηκὸς οὐδ’ αὐτὸς ἐπὶ τῶν θείων δέ-   (10)
χῃ· ὅρος δὲ πῶς ἂν εἴη, οὖ μηδὲ τὸ τί ἐστι ζητεῖται; Τοῦ
δ’ ἀνειδέου εἶδος τί; Γένος δὲ ποῖον οὗ μὴ εἶδος, καὶ μάλισθ’
ὅτι ὄντως ὢν καὶ μόνος οὐδεμιᾶς οὐσιώδους διαφορᾶς δεῖται πρὸς
τὸ εἶναι; Τῆς γὰρ πληθύος διαστολῆς δεομένων ταῦθ’ ἅπαντά
ἐστιν, ἀλλ’ ὡς οὐδὲν τούτων ὑπάρχον δείξει τὸ θεῖον· ἀλλ’ οὐχ   (15)
ὡς ὑπὲρ ὄν, ἀλλ’ ὡς μηδαμῇ μηδαμῶς ὄν· τῆς γὰρ τετρακτύος
ταύτης ὑπεραῖρον οὔτ’ οἶδεν οὔτε παραδίδωσιν· εἰ δ’ ὅλως συγ-
χωρήσει τις, τῇ ἀποδείξει τοῦτο δώσει, δι’ αὐτῆς γὰρ λέγεται
μόνης ὑπόληψις ἀμετάπειστος ἐγγίνεσθαι, ἣν ἡμεῖς ἔχομεν ἐπὶ
τῶν θείων.   (20)
(18)   Ἀλλ’ «ἠνάγκασμαί» φησι «τοῖς ἀντιλογικωτάτοις Λατίνοις
ἀντιλέγων». Ὅτι μὲν οὖν οὐδεμία τις ἐπῆν ἀνάγκη, παντάπα-
σι δὲ μάτην τὸ «μηδαμῶς ἐπ’ οὐδενὸς τῶν θείων εἶναι δύνασθαι
ἀπόδειξιν» ἐκεῖ κεῖται, πρότερον ἐδείξαμεν· εἰ δ’ ἄρα καὶ ἀ-
νάγκη τις ἐπῆν, σιωπᾶν μᾶλλον ἔδει καὶ ζητεῖν καὶ παρ’ αὐτῶν   (5)
τῶν ἐν ἡμῖν ἰδιωτῶν, εἰ καὶ μὴ τὴν γνῶσιν, ἀλλὰ μὴ κακοῖς
ἀπερισκέπτως ἰᾶσθαι τὰ κακά, καὶ κινεῖν μὲν ἀπὸ τοῦ καμπύ-
λου, ἀλλ’ ἐπὶ τὸ κεκλασμένον αὖθις ἄγειν, καὶ διορθοῦν τοῖς ἐν-
διαστρόφοις τὰ ἐνδιάστροφα, νῦν μὲν δύο λέγοντα ἀρχάς, νῦν δὲ
τὴν ἐπὶ θεοῦ ἐνδεχομένην ἀναιροῦντα γνῶσιν, νῦν δέ, ἀλλὰ μη-   (10)
δέν γε περαιτέρω. Σὺ δὴ τῶν δύο τούτων θάτερον μὲν ἐκκόψας
σου τῶν λόγων, μετὰ τὰ παρ’ ἄλλων σκώμματα καὶ τὴν σὴν
διαπεπονημένην ‘σκέψιν’, ὡς αὐτὸς λέγεις, οὐδ’ οὕτως παραι-
τῇ· μαχόμενος δ’ ὑπὲρ ἀμφοτέρων ἐν ὑποκρίσει τῶν ἑτεροφρό-
νων, χωρεῖς κατὰ τῶν ὁμοφρόνων καὶ τὰς πατρικὰς φωνὰς παρ’ @1   (15)
ἡμῶν προτεινομένας, οὐκ οἶδ’ ὅπως, ἀναιρεῖν ἐπιχειρεῖς καὶ πολ-
λοῖς ἂν δοίης δεδιέναι μὴ καὶ τὰ πρὸς Λατίνους ὑποκρινόμε-
νος ἡμᾶς προτείνεις. Ἀλλ’ ἀναλαβόντες σαφέστερον προεκθώμε-
θα, τί λεγόντων ἡμῶν τὸν φιλόσοφον πρᾴως ἐνεγκεῖν τῶν ἀπει-
κότων ἦν.   (20)
(19)   Τῶν θείων τὰ μὲν γινώσκεται, τὰ δὲ ζητεῖται, ἔστι δ’ ἃ
καὶ ἀποδείκνυται, ἕτερα δέ ἐστιν ἀνεξερεύνητα πάντῃ καὶ ἀνεξι-
χνίαστα, μηδαμῶς ἐμφαινομένου τινὸς ἴχνους τῶν ἐπὶ τὸ κρύ-
φιον ἐκεῖνο διαβεβηκότων. Ταῦτα βαρέως ἤνεγκεν ὁ φιλόσοφος,
καὶ συναγαγὼν ἑαυτὸν ὡς οἷόν τε καθ’ ἡμῶν χρῆται τῇ δυνά-   (5)
μει τῶν λόγων, οὐδὲν γνωστὸν οὐδὲ ἀποδεικτὸν τῶν θείων ἀ-
ποφαινόμενος· ἀλλ’ ὡς μὲν καὶ τοῖς πατρᾶσι συνδοκεῖ τὰ παρ’
ἡμῶν εἰρημένα καὶ τὰ προειρημένα ἱκανὰ δηλῶσαι, τὸ δὲ καὶ
τῶν ἐκείνων θεολογιῶν ἔστιν ἃς ἐπίγραμμα φέρειν τὴν ἀπόδει-
ξιν, τοῦτ’ οὐκ οἶμαί τινα τῶν ταύτας στεργόντων ἀγνοεῖν, ὥσθ’   (10)
ὁ λέγων μὴ εἶναι ἀπόδειξιν ἐπ’ οὐδενὸς τῶν θείων τοῖς πατρᾶ-
σι μᾶλλον ἢ ἡμῖν ἀντιλέγειν ἐγχειρεῖ· μεταξὺ γὰρ τὸ τῆς ἀ-
ποδείξεως τοῦτο κείμενον ἔνι δηλοῦν ἑτέραν δεῖξιν· ἐπιγεγραμ-
μένον δὲ πῶς ἂν εἴη, εἰ μὴ κυρίως ἀπόδειξις εἴη τὸ ὑπογε-
γραμμένον;   (15)
(20)   Εἰ δὲ καὶ τὴν τελείαν καὶ βεβαίαν δεῖξιν ἀπόδειξις δηλοῖ,
μεθ’ ἣν οὐκ ἔστιν ἀληθείας εὕρεσις τελεωτέρα, καθάπερ ἐπὶ τῶν
δικαστηρίων ἡ ἀπόφασις, τί τελεώτερον καὶ βεβαιότερον τῶν
πατρικῶν ἀποδείξεων ἡμῖν, ὥστε τοῦθ’ ἡμῖν κυρίως ἀπόδειξις,
διὸ καὶ ὁ ἱερὸς καὶ θεῖος φερώνυμος Ἱερόθεος ὑπὲρ τοὺς πολ-   (5)
λοὺς μαρτυρεῖται τῶν ἱερῶν διδασκάλων οὐ «καθαρότητι νοῦ
μόνον καὶ ταῖς ἄλλαις ἱερολογίαις, ἀλλὰ καὶ τῇ τῶν ἀποδεί-
ξεων ἀκριβείᾳ»· καὶ αὐτὸς δὲ ὁ τὰ τοιαῦτα τούτῳ μαρτυρῶν
καὶ τὸ συνεπτυγμένον καὶ ὑψηλὸν τῆς ἐκείνου θεολογίας ὑψηλῶς @1
ἀναπτύξας διττὴν σαφῶς εἶναι διδάσκει τὴν θεολογίαν· «τὴν μὲν   (10)
μυστικήν, τελεστικήν, ἀπόρρητον, ἄρρητον, ἢ δρᾷ καὶ ἐνιδρύει
τῷ θεῷ ταῖς ἀδιδάκτοις μυσταγωγίαις, τὴν δὲ ἐμφανῆ καὶ φι-
λόσοφον καὶ ἀποδεικτικήν, ἣ πείθει καὶ καταδεῖται τῶν λεγο-
μένων τὴν ἀλήθειαν». Πῶς οὖν οὐ διαλεκτικὴν ταύτην, ἀλλ’ ἀ-
ποδεικτικὴν ὠνόμασεν, ὦ φιλόσοφε, καίτοι μὴ πρὸς τοὺς πιστοὺς   (15)
ἁπλῶς οὖσαν, οὐδὲ γὰρ πειθοῦς οὗτοι δέονται;
(21)   Οὐ μὴν ἀλλ’ εἰ καὶ μὴ σαφῶς οὕτω παρ’ αὐτῶν ἐγγεγραμ-
μένον τε καὶ ἐπιγεγραμμένον ἦν, τὰ γοῦν τῆς ἀντιρρήσεως καὶ
οὕτω πρὸς ἐκείνους ἀναφέρεται σαφῶς. Ὡς γὰρ εἴ τις τῷ ταὐ-
τὸν καὶ ἕτερον καὶ μέγα καὶ μικρὸν εἰπόντι τὸν θεὸν κἀπὶ
τῶν παραπλησίων εὐσεβῶν ἐκ τῶν ἐναντίων συντιθέντι τὰς θεω-   (5)
νυμίας ἀντιλέγειν ἐγχειροίη, λέγων «ὁ ἐν πᾶσι πάντα διὰ τὴν
σωτηρίαν ἑκάστου γινόμενος, καὶ τοῖς πρὸς αὐτὸν ἐπιστρέφουσι
πολυτρόπως τε καὶ καταλλήλως ἐπιδιδοὺς ἑαυτὸν καὶ πολυειδῶς
ἐν χερσὶ τῶν προφητῶν ὁμοιούμενος, πῶς ὁ αὐτὸς ἂν εἴη, καὶ
αὖθις ὁ ἀπήλικος, ὁ ἐν πᾶσι χωρῶν, ὁ παντὸς ἐκβεβηκὼς ὄγκου   (10)
πῶς μέγας»; Ὥσπερ οὖν ὁ ταῦτα λέγων οὐχ ἁπλῶς ἐρίζει πρὸς
τὸν ταὐτὸν ἢ μέγαν τὸν θεὸν εἰπόντα, ἀλλὰ τὴν ἱερὰν ἀνίστησι
γραφὴν αὐτὴν καθ’ ἑαυτῆς—καὶ τὸ ἕτερον γὰρ ἐπὶ θεοῦ καὶ τὸ
μικρὸν παρ’ αὐτῆς λεγόμενον πάλιν τὸν αὐτὸν ἀνατραπήσεται
τρόπον· τὸ γὰρ πάντα ὑπερβάλλον καὶ πάντων ὑπερεκτεινόμε-   (15)
νον καὶ πάντα περιέχον πῶς μικρόν; —οὕτω καὶ ὁ ἀντιταττό-
μενος τῷ λέγοντι ὡς τὰ μὲν τῶν θείων ἀποδεικτά ἐστι, τὰ δ’
οὔ, καὶ λέγων ὡς οὐδὲν ἀποδεικτὸν τῶν θείων, ἐπαφὴ γὰρ αὐ-
τοῦ οὐκ ἔστιν οὔτε ἐπιστήμη, τῇ θείᾳ γραφῇ καθ’ ἑαυτῆς χρῆ-
ται, τὰ ἐν αὐτῇ κατ’ ἀλλήλων ἐκπεπολεμωμένα δι’ ἀλλήλων   (20)
δείξας· εἰ γὰρ ὅτι οὐκ ἔστιν ἐπαφὴ θεοῦ καὶ ἐπιστήμη, οὐδὲ
ἀπόδειξις, καὶ ὅτι ἔστι ταῦτα, καὶ ἀπόδειξις ἔσται. @1
(22)   Τί δὴ τὸ ἐκ τούτων συναγόμενον καὶ τὸ ἄμαχόν τε καὶ ὁμόλο-
γον τῇ γραφῇ προσμαρτυροῦν; Ὅτι καὶ ἔστι καὶ οὐκ ἔστι, καθ’
ἕτερον ἕτερον τρόπον· τοῦτο δέ ἐστιν ὃ ἡμεῖς εἰρήκαμεν, ὅτι τὰ
μὲν τῶν θείων γινώσκεταί τε καὶ ἀποδείκνυται, τὰ δ’ ἀπερινόη-
τά ἐστι καὶ ἀνεξιχνίαστα· πλημμελὲς ἄρα τὸ λέγειν ὡς οὐκ ἔ-   (5)
στιν ἀπόδειξις ἐπ’ οὐδενὸς τῶν θείων· ἔστι γὰρ ἐφ’ ὧν, καὶ ἔστιν
ὥς. Ὡς γὰρ ἡ ἐνανθρώπησις τοῦ κυρίου ὑπὲρ φύσιν τέ ἐστι
καὶ κατὰ φύσιν, καὶ λεγομένη ἄρρητος μένει καὶ νοουμένη ἄ-
γνωστος, ἐπεὶ τὰ μὲν ὑπὲρ φύσιν, ὡς ἡ τῆς παρθένου κύησις,
τὰ δὲ κατὰ φύσιν, ὡς ὁ τῆς νηδύος ὄγκος μετὰ σύλληψιν, οὕ-   (10)
τω καὶ τὸ θεῖον ἀποδεικτόν τέ ἐστι καὶ οὐκ ἀποδεικτόν· ἀμε-
ρίστως μέντοι μεριζόμενον τῇ διαφορᾷ τῶν τρόπων, ἐπεὶ «καὶ
διὰ γνώσεως γινώσκεται καὶ δι’ ἀγνωσίας»· ὅτι μὲν γὰρ ἔστι
καὶ ὅτι ἕν ἐστι καὶ γινώσκεται καὶ ἀποδείκνυται, τί δέ ἐστι
καὶ τί γε ἓν ἀπερινόητόν ἐστι παντάπασιν.   (15)
(23)   Ἀλλ’ ὁ φιλόσοφος ἀκούων Διονυσίου τοῦ μεγάλου λέγοντος
ὡς «ἡ θεότης καὶ μονὰς καὶ τριὰς ὑμνουμένη οὐκ ἔστι οὐδὲ
μονὰς οὐδὲ τριὰς ὑπό τινος τῶν ὄντων διεγνωσμένη» οὕτω πως
ὡς ἔοικεν ἐνόησεν ὡς ὑπ’ οὐδενὸς ὅτι ἔστι μονὰς ἐγνώσθη· ὁ δὲ
μέγας ἐκεῖνος οὐ τοῦτό φησιν, ἀλλ’ ὅτι μὲν ἔστι μονὰς γινώ-   (5)
σκεταί τε καὶ ὑμνεῖται, ἀλλ’ οὐ τῶν συνεγνωσμένων ἐν τοῖς οὖ-
σιν ἐναρίθμων μονάδων, αἵ γε οὐδὲ μονάδες ἂν κυρίως εἶεν, εἴ
γε ἡ μονὰς οὐκ ἀριθμός, ὥστε διὰ τοῦτο ἐκεῖνο μᾶλλον ἔγνω-
σται μονὰς καὶ μόνον ὅ,τι μὴ δι’ ἀριθμοῦ τε καὶ ἐν ἀριθμοῖς
γνωρίζεται· ἡ γὰρ κυρίως οὐκ ἀριθμός· μονὰς οὖν ἡ θεότης,   (10)
ἀλλ’ οὐ τῶν ἐν τοῖς οὖσι διεγνωσμένη, καθάπερ καὶ Γρηγόριος
ὁ θεολόγος εἰπὼν «τὴν τοῦ θεοῦ φύσιν ἄληπτόν τε καὶ ἀπερί-
ληπτον» εὐθὺς ἐπάγει, τῆς τοῦ ῥητοῦ διανοίας ἑρμηνεὺς γινό-
μενος· «λέγω δὲ οὐχ ὅτι ἐστίν, ἀλλ’ ἥτις ἐστίν». Ὁ δὲ φιλό-
σοφος οὗτος ἄληπτον ἐπίσης καὶ ἀναπόδεικτον τίθεται καὶ τὸ @1   (15)
τί ἐστι καὶ τὸ ὅτι ἐστί, καὶ ἡ σεμνὴ πρόφασις αὐτῷ τὸ δι’ ἀ-
ποδείξεως δεικνύειν ὅτι πάντα τὰ θεῖα ὑπὲρ ἀπόδειξιν. Ἐγὼ δὲ
μικρόν τι περὶ τούτου πρὸς αὐτὸν εἰπὼν ἐπὶ τὰ προτεθειμένα
μετοίσω τὸν λόγον.
(24)   Οὐ σύ γε αὐτὸς εἷ ὁ λέγων ἐπ’ οὐδενὸς εἶναι τῶν θείων ἀ-
πόδειξιν; Εἰ τοίνυν ἀποδέδεικταί σοι τὸ ὑπὲρ ἀπόδειξιν, οὐ
θεῖον· εἰ δὲ πρέπον ἐστὶ τῷ θεῷ τὸ πρόσρημα, ἀπόδειξιν οὐκ
ἐπιδέξαιτ’ ἄν· σὺ δ’ οὐκ οἶδ’ ὅπως ἄλλοτε ἄλλα λέγεις καὶ τἀ-
ναντία πρὸς ἄλληλα, οὐ μόνον ἐπὶ τοῦ ἀποδεδειγμένου θείου,   (5)
ὡς αὐτὸς λέγεις ὑπὲρ ἀπόδειξιν, ἀλλὰ καὶ ὁπηνίκα τῆς ἐγγι-
νομένης ἀπὸ τῶν κτισμάτων ἐπὶ τὸν δημιουργὸν ἀνόδου μέμνη-
σαι. Τί γάρ, οὐδὲ ἀπὸ τῶν δημιουργημάτων ἔσται ἀπόδειξις
ὅτι ἐστὶ δημιουργός; Οὐδὲ γνωστά ἐστί τινα τῶν ἀοράτων ἀπὸ
τῶν ὁρωμένων; Οὐδὲ τὸν θεῖον Παῦλον δέξῃ μαρτυροῦντα ὅτι   (10)
«τὰ ἀόρατα τοῦ θεοῦ ἀπὸ κτίσεως κόσμου τοῖς ποιήμασι νοού-
μενα καθορᾶται», ἀλλ’ ὑπὲρ πᾶσαν ἐπαφὴν καὶ γνῶσιν πάντ’
ἐρεῖς τὰ θεῖα;
(25)   «Ναί» φησιν, «ἀλλ’ ἐμοὶ περὶ ὧν ἑκάστοτε συντίθεμεν συλ-
λογισμῶν κατὰ τὸν ἔξω λόγον ὁ λόγος· τὰ τοιαῦτα δ’ ἕκαστος
καθ’ ἑαυτὸν διανοεῖται». Τί οὖν, ἅπερ ἕκαστος καθ’ ἑαυτὸν δια-
νοεῖται, ταῦτ’ οὐχὶ καὶ προφέρειν ἔχει διὰ γλώττης ἢ χειρὸς
διὰ τοῦ ἔξω λόγου ποιούμενος τὴν ὁμιλίαν ἢ συγγράμματα συν-   (5)
τάττων, ὥσπερ κἀπὶ τῶν ἀμέσων καὶ καθόλου γίνεται προτάσεων;
Τούτων γὰρ ἡ γνῶσις δι’ ἐπαγωγῆς διανοητικῶς ἐπισυναγομένη
τῇ ψυχῇ πέφυκεν ἐγγίνεσθαι, ἀλλὰ καὶ πρὸς τὸν ἔξω λόγον φέρε-
ται δι’ ἐπαγωγῆς γνωριζομένη πάλιν. Σὺ δ’ ὅμως καὶ τοῦτ’ ἂν
ἡμῖν ἐκφήναις, ὁ κατὰ πᾶσαν ἐξουσίαν ὅ,τι ἂν ἐθέλοις λέγων, καὶ @1   (10)
μάρτυρα ἡμῖν σοι παρέξεις θαυμαστὸν λέγοντα· «θεὸν νοῆσαι μὲν
χαλεπόν, φράσαι δὲ ἀδύνατον». Ἀλλ’ εἰ τοῦθ’ οὕτω σοι δοκεῖ, τί γε
ἐκεῖνο ὅπερ οὐκ οἶδ’ ἤ τοι περὶ σαυτοῦ ἢ κατὰ σαυτοῦ προοιμια-
ζόμενος πρὸς τοὺς Λατίνους γράφεις ὅτι «πλείω λέγεις ἢ νοεῖς».
Ἐγὼ δὲ οὐ μόνον ὅτι ἔστι δημιουργὸς κατανοῶ ἐκ τῶν δημιουρ-   (15)
γημάτων, ἀλλὰ καὶ ὅτι εἷς ἐστι καὶ νοῶ καὶ ἀποδείκνυμι· πάν-
τα γὰρ ὁρῶ μιᾶς καὶ τῆς αὐτῆς βουλήσεως καὶ σοφίας καὶ δυ-
νάμεως δεόμενα γενέσθαι ἐκ μὴ ὄντων· μία δὲ βούλησις ἅμα
καὶ σοφία καὶ δύναμις μιᾶς φύσεώς ἐστιν· εἷς ἄρα τῇ φύσει ὁ
δημιουργὸς θεὸς ἡμῶν.   (20)
(26)   Πάλιν ἀνάλαβέ σου τὰ ἀμυντήρια, προβαλοῦ τοὺς Ἀριστο-
τέλους τοῦ σοῦ κανόνας, ἐρώτα τὰς πεύσεις τὰς ἀμφικρήμνους,
μικρὸν δ’ ὅμως μεῖνον καὶ ταῦτά σοι προθήσομεν εἰς ἐξέτασιν.
Νῦν δ’ ἴδωμεν διὰ τίνων κατασκευάζει μηδαμῶς εὔλογον εἶναι
τὸν θεὸν ἕνα λέγεσθαι. «Κατὰ μετοχήν» φησιν «οὐκ ἔστι, καθ’   (5)
ὕπαρξιν οὐκ ἔστι, κατ’ αἰτίαν οὐκ ἔστιν ἕν· κατ’ οὐδένα ἄρα τρό-
πον ἔστιν ὁ θεὸς ἕν». Τὴν μὲν οὖν μετοχὴν καὶ ὕπαρξιν παρεῖναί
μοι δοκῶ· τὸ μὲν γὰρ οὐδεὶς ἠγνόησεν ὅτι μὴ κατὰ μετοχὴν ἔστι τι
θεῷ, τὸ δὲ οὐδεὶς ἐζήτησε τί ἐστι καθ’ ὕπαρξιν θεός. Κατ’ αἰτίαν δὲ
πῶς οὐκ εὔλογον ἕνα τὸν θεὸν λέγεσθαι οὐκ ἔχω συνιδεῖν, οὐ μόνον   (10)
ὅπως οὐκ εὔλογον, ἀλλ’ οὐδ’ ὅπως ἐτόλμησεν εἰπεῖν, σαφῶς τοῦτο
τῶν ἁγίων διαγορευόντων· ἀλλ’ εἰ κατ’ αἰτίαν τὸν θεὸν ἓν οὐκ εὔλο-
γον εἰπεῖν, οὐδὲ τοῦ ἑνὸς αἴτιος ἔσται, καὶ γὰρ ὧν ἐστιν αἴτιος,
ἀπὸ τούτων ἔχει τὰς προσηγορίας· εἰ δὲ τοῦ ἑνὸς οὐκ ἔστιν ὁ θεὸς
αἴτιος, οὐδενὸς τῶν ὄντων ἐστὶν αἴτιος· τῷ γὰρ εἶναι τὸ ἕν, πάν-   (15)
τα ἐστὶ τὰ ὄντα, καὶ τῶν ὄντων ἕκαστον ἕν ἐστιν ἢ γένει ἢ
εἴδει ἢ ἀριθμῷ, καὶ οὐδ’ ἂν πολλὰ ἕκαστον αὖθις τούτων εἴη
τῇ κατ’ αὐτὰ διαφορᾷ, εἰ μὴ τὸ ἓν εἴη· τὸ γὰρ ἕν ἐστι στοι-
χειωτικὸν καὶ συνεκτικὸν καὶ συστατικὸν ἁπάντων. Ὥσθ’ ὁ τοῦ
ἑνὸς μὴ ὢν αἴτιος οὐδενός ἐστιν αἴτιος. @1   (20)
(27)   «Ἀλλ’ εἰ ὡς αἴτιός» φησι «τοῦ ἑνὸς ἕν ἐστιν ὁ θεός, οὐ
μᾶλλον ἓν ἢ πολλά, καὶ γὰρ καὶ τῶν πολλῶν αἴτιος». Παρίη-
μι τοίνυν λέγειν ὡς τοῖς μὲν πολλοῖς οὐ συναναιρεῖται τὸ ἕν,
τῷ δὲ ἑνὶ τὰ πολλά, καὶ ὡς ὁ θεὸς ἐν τῷ ἑνὶ μένων καὶ τὰ
πολλὰ προάγει, καὶ οὐ προάγει μόνον, ἀλλὰ καὶ γινώσκει, τοῦ   (5)
ἑνιαίου μὴ πληθυνομένου τὰς ἐν τοῖς πλήθεσι διαφοράς· ἀλλ’
εἰ μὴ μᾶλλον ὁ θεὸς ἓν ἢ πολλά, διατί ‘εἷς’ μὲν θεὸς λέγομεν,
‘πολλοὶ’ δὲ οὐ λέγομεν; Διατί δὲ ‘πολυώνυμον’ αὐτὸν καλοῦ-
μεν, ἀλλ’ οὐ τοῖς ὀνόμασι συνδιαιροῦμεν; «Ἀλλ’ οὐκ εἶπόν»
φησιν «οὐ μᾶλλον ἓν ἢ πολλά, ἀλλ’ οὐ μᾶλλον ἓν ἢ οὐχ ἕν».   (10)
Εἰ οὖν ἔστιν, οὐχ ἓν δέ ἐστι, πολλὰ ἂν εἴη.
(28)   «Πῶς οὗν», φησί, «Διονύσιος ὁ μέγας περὶ τοῦ θεοῦ φησιν ὡς
οὔτε ἕν ἐστιν»; Ἀλλ’ οὐκ ἐπ’ ἀναιρέσει τοῦ ἑνός, ὦ βέλτιστε·
παράγγελμα γάρ ἐστιν αὐτοῦ μὴ οἴεσθαι τὰς ἀποφάσεις ἀντικειμέ-
νας εἶναι ταῖς καταφάσεσιν ἐπὶ θεοῦ. Σὺ δ’ ἐπ’ ἀναιρέσει τοῦ ἑνὸς
προφέρεις τὸ οὐχ ἕν, τὴν ἀσυνείκαστον ἐκείνην αἰτίαν προστιθεὶς   (5)
ὡς εἰ κατ’ αἰτίαν ἔστιν ἕν, καθ’ ὕπαρξιν οὐκ ἔσται ἕν, ὥστε
φησὶν «οὐ μᾶλλον ἓν ἢ οὐχ ἕν». Τί δή σοι βούλεται τὸ καθ’ ὕπαρ-
ξιν τοῦτο, ὦ διαλεκτικὲ σὺ καὶ ἄφυκτε; Εἰ μὲν γὰρ τὸ ἁπλῶς
εἶναι, πῶς τὸ κατ’ αἰτίαν ἓν οὐκ ἔσται αὖθις οὐδαμῶς ἕν; Αὐτῷ
γὰρ τῷ εἶναι ὁ θεὸς ἓν ὑπὲρ τὸ ἐν τοῖς οὖσιν ἓν καὶ τοῦ ἐν τοῖς οὖ-   (10)
σιν ἑνὸς αἴτιος καθίσταται, ἀκλίτως ἵν’ οὕτως εἴπω ἑαυτὸν ἐπιδι-
δοὺς καὶ τῆς οἰκείας ἑνότητος ἀγαθότητι μεταδιδοὺς καὶ ἀμεθέ-
κτως μετεχόμενος. Εἰ δὲ τὸ καθ’ ὕπαρξιν τοῦτό σοι βούλεται ὅτι
οὐκ ἔστιν οὐσία τοῦ θεοῦ τὸ ἓν καὶ διὰ τοῦτο οὐκ εὔλογον ἕνα
λέγειν τὸν θεόν, οὐδ’ ὁ ἥλιος λοιπὸν εἷς ἐστιν, ἐπεὶ οὐκ ἔστιν   (15)
αὐτοῦ τὸ ἓν οὐσία· εἰ δὲ κατὰ μετοχὴν τοῦ αὐτοενὸς εἷς ἐστιν @1
ὁ ἥλιος, οὐ μᾶλλον εἷς ἢ οὐχ εἷς, ἐπεὶ καθ’ ὕπαρξιν οὐκ ἔστιν
εἷς· τὸ αὐτὸ δὲ καὶ ἐπὶ πάντων ὅσα τοῦ ἑνὸς μετέχει, καὶ μά-
λα γε εἰκότως.
(29)   Εἰ γὰρ τὸ αὐτοὲν οὐ μᾶλλον ἓν ἢ οὐχ ἓν κατὰ τὴν σὴν
σοφίαν, πολλῷ μᾶλλον ὅσα τῷ μετέχειν τούτου ἕν ἐστιν, οὐκ
ἐπὶ τοῦ ἑνὸς δὲ μόνον, ἀλλὰ κἀπὶ τῶν δύο ἢ τριῶν καὶ παν-
τὸς ἀριθμητοῦ· τοῦ γὰρ ποσοῦ μηδέποτε οὐσίας ὄντος, τὰ δύο
οὐ μᾶλλον δύο ἢ μὴ δύο· καὶ γὰρ εἰ κατ’ ἀριθμὸν δύο, ἀλλὰ   (5)
καθ’ ὕπαρξιν οὐ δύο πάντως. Ὥστε οὐ τὸν θεὸν οὐχ ἓν ἀπέδει-
ξεν ὁ φιλόσοφος, ἀλλὰ τὸ ἓν οὐκ ὄν, εἴπερ οὐ μᾶλλον ἓν ἢ οὐχ
ἕν, καὶ ἁπλῶς πάντα ἀριθμὸν ἀνεῖλε. Τοῦτο δέ ἐστιν, ἵνα κατὰ
τὴν αὐτοῦ φῶμεν ἐπιστήμην, παραλογισμός, ὁ παρὰ τὴν τοῦ ἐ-
λέγχου ἄγνοιαν, ᾧ καὶ θεολογῶν ὁ γεννάδας χρῆται, δι’ οὗ καὶ   (10)
σοφισάμενος, πάντα ἀριθμὸν ἀνεῖλεν· οὐ γὰρ κατὰ τὸ αὐτὸ ἕν
τε καὶ οὐχ ἕν· ῥᾳδίως δ’ ἂν οὕτω τις καὶ ἕκαστον τῶν ὄντων
μὴ μᾶλλον ὂν ἢ μὴ ὂν ἐλέγξειεν.
(30)   Οὐ μὴν ἀλλ’ εἰ καὶ τῶν ἄλλων πάντων κατεψεύσατο, εἷς
γὰρ ἐπιλάμπει ἥλιος ἡμᾶς, πλείους δὲ φωστῆρες, πλεῖστοι δὲ
ἀστέρες, ἀλλ’ ἑαυτοῦ γε ἕνεκα οὐκ ἔψευσται· εἷς γὰρ ὤν, οὐχ
εἷς ἐστι ταῖς διαλέξεσιν, ἀλλ’ ἄλλος καὶ ἐναντίος ἑαυτῷ. Ὁ γὰρ
ἐνταῦθα μὴ καθ’ ὕπαρξιν ἓν εἶναι τὸν θεὸν ἰσχυριζόμενος, ἀ-   (5)
κούσατε τί λέγει ἀνωτέρω· «ἅ ἐστι ταῖς ἄλλαις οὐσίαις τὰ καθ’
αὑτὸ αὐταῖς λεγόμενα, ταῦτα καὶ τῷ θεῷ τὰ περὶ αὐτὸν λεγό-
μενα ὑπάρχει· οὐ γὰρ ἐνδέχεται εἶναί τε καὶ μή· εἴ τις οὖν
ἔροιτό σε», φησί, «ταῦτα ἃ φῂς περὶ θεὸν εἶναι ἀνυπόστατά
ἐστιν ἢ μετέχει τινὸς ὑπάρξεως. Καὶ εἰ τοῦτο, οὐσίαι εἰσὶν ἢ   (10)
συμβεβηκότα· πῶς ἐκφεύξῃ τὸ καὶ μὴ οὐσίαν θείαν ἀποδεικτὴν
λέγειν»; @1
(31)   Τί οὖν ἐστιν ὅ φησιν; Ἐπειδὴ πᾶν ἢ οὐσία ἢ συμβεβηκός,
τὰ δὲ περὶ θεὸν συμβεβηκότα οὔκ εἰσιν, οὐσίαι ἄρα τοῦ θεοῦ
εἰσιν· εἰ οὖν τούτων τί τις φαίη γινώσκειν, καὶ τὴν οὐσίαν ἄρα
λέγει τοῦ θεοῦ γνωστὴν εἶναι καὶ ἀποδεικτήν. Ὁ γοῦν μηδὲν
εἶναι λέγων τὸν θεὸν καθ’ ὕπαρξιν, πάντα νῦν αὖθις λέγει τοῦ-   (5)
τον εἶναι καθ’ ὕπαρξιν τῷ συμπεριληπτικῷ τῆς διαιρέσεως ἀναγ-
καίως πρὸς τοῦτο συνωθῶν ἡμᾶς ὥς γ’ οἴεται. Ἐνῆν μὲν οὖν δεῖξαι
ὡς οὐδὲ τὰ ὄντα πάντα τῇ διαιρέσει ταύτῃ συμπερικλείεται· εἰ
δὲ καὶ συμπεριβάλλεται, οὐδ’ οὕτως ἀνάγκη τὸ ὑπὲρ τὸ ὂν συμ-
περιειλῆφθαι τῇ τῶν ὄντων διαιρέσει· ‘ὑποστάτης’ γὰρ κατὰ τὸν   (10)
μέγαν Διονύσιον τούτων ἐστὶν ὁ θεός, ἀλλ’ οὐχ ὑπὸ τούτων συνέ-
στηκεν αὐτός, οὐδέ τι συντελοῦσι τὰ περὶ θεὸν εἰς τὸ εἶναι τὸν θεόν,
οὐδὲ γνωστή ἐστιν αὐτοῦ ἡ φύσις, ἵνα καὶ διαφορὰν οὐσιώδη σχοίη,
καθὰ καὶ Βασίλειος ὁ μέγας λέγει. Κυρίως γὰρ ὢν καὶ προὼν
καὶ μόνος ὢν καὶ ἁπλῶς καὶ ἑνιαίως ὤν, διαφορᾶς οὐδεμιᾶς δεῖ-   (15)
ται εἰς τὸ εἶναι· τοῖς γὰρ μετ’ ἐκεῖνον πολλοῖς οὖσι δεῖ δια-
στολῆς· οὔκουν οὐσίαι θεοῦ τὰ περὶ τὸν θεόν, ἀλλ’ αὐτός ἐστιν
οὐσία τῶν περὶ αὐτόν.
(32)   ᾟ μέν ἐστιν αὐτὸς οὐσία, ἄρρητός τε καὶ ἀπερινόητος, ᾗ
δέ ἐστιν οὐσία τῶν ὄντων καὶ ζωὴ τῶν ζώντων καὶ σοφία τῶν σο-
φιζομένων καὶ ἁπλῶς πάντων τῶν τοῦ εἶναι καὶ τοῦ εὖ εἶναι με-
τεχόντων ὀντότης, ἵν’ οὕτως εἴπω, καὶ δύναμις καλλοποιός, καὶ
νοεῖται καὶ λέγεται καὶ ἀποδείκνυται, εἰ καὶ μὴ ἐφ’ ὅσον ἐστίν.   (5)
Εἰ δὲ καὶ ὑπάρξεώς τινος μετέχει τὰ περὶ θεόν, οὐχ ὡς οὐσίαι,
οὐδ’ ὡς ἐνυπόστατα, καθάπερ δικαιοῖς αὐτός, ἀλλ’ ὡς ἐνέργειαι
οὖσαι τοῦ θεοῦ· εἰ δὲ τὰ τῶν ἐνεργειῶν ἀποτελέσματά τις εἴ-
ποι, καὶ τούτων οὐσίαι μὲν ἔστιν ἅ, θεῖαι δ’ οὔμενουν. Οὐ μήν,
ἀλλ’ ἵνα τὸ πλῆθος ἀφῶ τῶν παρ’ αὐτοῦ θείων οὐσιῶν λεγομέ-   (10)
νων, ὡς μὴ καὶ αὐτὸς πλήθει περιπέσω λόγων, εἰ τὰ περὶ θεὸν
λεγόμενα τοῦ θεοῦ ἐστιν οὐσίαι, περὶ θεὸν δὲ λέγεται καὶ τὰ @1
κτίσματα, ὡς πολλαχοῦ τῆς ἱερᾶς εὕροι τις ἂν γραφῆς, κτιστὴ
ἔσται κατ’ αὐτὸν ἡ οὐσία τοῦ θεοῦ.
(33)   Καὶ μὴν τὸ σοφὸν καὶ ἀγαθὸν καὶ τὸ φῶς καὶ ἡ ζωὴ καὶ
ὅσα σχεδὸν λέγεται περὶ αὐτὸν δι’ ὀνομάτων προαγόμενα, πῶς
ἂν οὐσία εἴη, τῶν ὀνομάτων, εἴ τις ἐξετάσειε, μηδ’ ἐφ’ ἡμῶν
οὐσιῶν ἀλλ’ ἐνεργειῶν δηλωτικῶν γε ὄντων; Πῶς ἂν οὖν ἐπὶ
θεοῦ τὰ ὀνόματα οὐσίαν φαίη τις, ὅπου γε οὐδ’ ἂν λόγος εὑρε-   (5)
θείη σημαντικὸς τῆς ὑπερουσιότητος ἐκείνης; Ὅσοι γὰρ τῆς
ὄντως ἀληθείας εἰσὶν ἐρασταὶ οὐ θεμιτὸν οἴονται ὑμνεῖν τὴν ὑ-
περουσιότητα τὴν θεαρχικὴν οὔτε ὡς λόγον ἢ δύναμιν ἢ ζωὴν
ἢ οὐσίαν ἢ ἀγαθότητα, ἀλλ’ ὡς παντὸς ὀνόματός τε καὶ πρά-
γματος ὑπεροχικῶς ἀφειμένην· ἀλλ’ ἐπειδήπερ αὕτη πάντων ἐ-   (10)
στὶν αἰτία, ἐκ πάντων τῶν αἰτιατῶν αὐτὴν ὑμνητέον, ἐπεὶ καὶ
‘περὶ αὐτὴν’ πάντα καὶ ‘αὐτῆς ἕνεκεν’, ὡς Διονυσίῳ τε τῷ μεγά-
λῳ καὶ τῇ ἀληθείᾳ δοκεῖ καὶ πᾶσι τοῖς ἐξ αἰῶνος ὑμνολόγοις
αὐτῆς. Ἐπεὶ τοίνυν περὶ αὐτὴν πάντα τὴν θεαρχικὴν ὑπερου-
σιότητα, τὰ δὲ περὶ αὐτὴν οὐσίαι θεῖαι κατά σέ, πάντα ἄρα   (15)
θεῖαι οὐσίαι κατά σέ εἰσιν.
(34)   Ἔτι, ἐπεὶ μὴ μόνον αἱ θέσεις, ἀλλὰ καὶ ἀφαιρέσεις τῶν
περὶ θεόν εἰσιν, ἔσονται καὶ αὗται θεῖαι οὐσίαι κατὰ σέ, καίτοι
μὴ πεφυκυῖαι δηλοῦν ὅ ἐστιν, ἀλλ’ ὃ μὴ ἔστιν. Ἀλλ’ εἰ μὴ αὖ-
ται, καίτοι μᾶλλον τῶν περὶ θεὸν θέσεων ἁρμόττουσαι θεῷ, πῶς
ἄρ’ αἱ θέσεις εἶεν ἂν οὐσίαι θεῖαι; Πῶς δὲ καὶ «ἃ ταῖς ἄλλαις   (5)
οὐσίαις τὰ καθ’ αὑτό, ταῦτα θεῷ τὰ περὶ αὐτόν ἐστιν»; «Ἐπεί»
φησι «μὴ ἔστιν εἶναί τε καὶ μή». Τίς ἡ νέα αὕτη καὶ παρά-
δοξος θεογνωσία; Τὸ γὰρ καθ’ αὑτό τινι ὑπάρχον οὐκ ἔνι κατ’
οὐδένα τρόπον μὴ εἶναι τοῦτο ἐκεῖνο. Οἷον τί λέγω; Καθ’ αὑτὸ
ὑπάρχει τῷ ἀνθρώπῳ τὸ εἶναι λογικόν· οὐκ ἔνι γοῦν τὸν ἄν-   (10)
θρωπον μὴ εἶναι λογικόν· τῶν δὲ περὶ θεὸν λεγομένων, ζωή τε @1
καὶ οὐσία καὶ δύναμις, ἀλλὰ καὶ πάντων τούτων ὑπερεξῃρημένος
ὑπάρχει ὁ θεὸς καὶ καθ’ ὑπεροχὴν μὴ εἶναι ταῦτα λέγεται, καὶ
τοῦ εἶναι ταῦτα τὸ μὴ εἶναι θεοπρεπέστερόν τε καὶ ἀληθέστε-
ρον· οὐκ ἄρα τῷ θεῷ τὰ περὶ αὐτὸν ἃ ταῖς ἄλλαις οὐσίαις τὰ   (15)
καθ’ αὑτό. Οὐ μόνον δὲ τὰ ἀντιφατικῶς ἀντικείμενα λέγεται ἅ-
μα ἐπὶ τοῦ θεοῦ, ἀλλὰ καὶ τἀναντία· «φῶς γὰρ ὡς ἱμάτιον» λέ-
γεται περιβεβλῆσθαι καὶ «φῶς οἰκεῖν ἀπρόσιτον», ἀλλὰ καὶ
«ἔθετο σκότος ἀποκρυφὴν αὐτοῦ» καὶ «γνόφος ὑπὸ τοὺς πόδας
αὐτοῦς»· ταῖς δὲ ἄλλαις οὐσίαις οὐκ ἔνι καθ’ αὑτὸ τὰ ἐναντία   (20)
εἶναι· τῶν ἀδυνάτων ἄρ’ εἶναι τῷ θεῷ τὰ περὶ αὐτὸν ἃ τὰ καθ’
αὑτὸ τοῖς ἄλλοις.
(35)   Ἔτι τῶν περὶ τὸν θεὸν τὰ μὲν μᾶλλον λέγεται, τὰ δ’ ἧτ-
τον, καὶ ἐπὶ τῶν θέσεων, μᾶλλον γὰρ ζωὴ ἢ αὔρα, καὶ ἐπὶ
τῶν ἀφαιρέσεων, εἰ καὶ ἀντεστραμμένως, μᾶλλον γὰρ οὐκ αὔρα ἢ
οὐχὶ ζωή· καὶ αἱ ἀφαιρέσεις δὲ πᾶσαι τῶν θέσεων πασῶν μᾶλ-
λον προσήκουσι θεῷ· τῶν δὲ καθ’ αὑτὸ ταῖς ἄλλαις οὐσίαις οὐ-   (5)
δὲν μᾶλλον καὶ ἧττον πρόσεστιν αὐταῖς, οὐδὲ γὰρ μᾶλλον ὁ ἄν-
θρωπος ζῶον ἢ λογικόν· ἐπεὶ γὰρ οὐδ’ οὐσία μᾶλλον οὐσίας
οὐδ’ οὐσιῶδες ἕτερον ἑτέρου μᾶλλον. Καὶ μὲν δὴ τετραχῶς τοῦ
καθ’ αὑτὸ λεγομένου, κατ’ οὐδένα τρόπον τὰ περὶ θεὸν ἂν εἴη
καθ’ αὑτό· οὔτε γὰρ δι’ αὐτὰ τὸ θεῖον, καὶ γὰρ ἀναίτιον, οὔτε   (10)
ἐν τῷ λόγῳ ταῦτα τῷ τί ἐστι θεὸς δεικνύντι, καὶ γὰρ οὐδ’ ἐ-
φεῖται ζητεῖν ὅλως τί ἐστι θεός, ἀλλ’ οὐδὲ τὸ θεῖον ἐν τῷ λό-
γῳ ἂν αὐτῶν ληφθείη, καὶ γὰρ ὑπὲρ ἔννοιαν τὸ θεῖον. Αὐθυ-
πόστατα δὲ πῶς ἂν εἴη, μέχρις ἂν καθ’ ὑποκειμένου πως λέγοιτο
καὶ τὸ εἶναι περί τι μὴ ἀποβάλλοι; Διατί δὲ καὶ μὴ καθ’ αὑτὸ αὐ-   (15)
τά φαμεν θεῷ ἀλλὰ περὶ θεόν; Ἐπεὶ δὲ καὶ Γρηγόριος ὁ τῆς θεο-
λογίας ἐπώνυμος οὐκ ἐκ τῶν κατ’ αὐτόν, ἀλλ’ «ἐκ τῶν περὶ αὐτόν»
φησι «γινώσκειν τὸν θεὸν ἡμᾶς», συμβήσεται κατὰ τὸν τοῦ φιλοσό-
φου λόγον οὕτω γινώσκειν ἡμᾶς τὸν θεόν, ὡς καὶ τὰς ἄλλας οὐσίας
γινώσκομεν· ἐκ γὰρ τῶν καθ’ αὑτὸ αὐταῖς ὑπαρχόντων γινώ- @1   (20)
σκομεν αὐτάς, ταῦτα δὲ θεῷ τὰ περὶ αὐτόν ἐστι λεγόμενα, ἐξ
ὧν αὐτὸν γινώσκομεν.
(36)   Ἔτι, εἰ ὁ θεὸς γινώσκει ἑαυτὸν ᾖ ἐστι, τὰ δὲ περὶ θεὸν
αὐτῷ ἐστιν ἃ ταῖς ἄλλαις οὐσίαις τὸ καθ’ αὑτό, ἡμεῖς δ’ ἐκ τῶν
περὶ αὐτὸν γινώσκομεν αὐτόν, ᾗ ἐστι καὶ ἡμεῖς αὐτὸν γινώσκομεν,
ὡς αὐτὸς γινώσκει ἑαυτόν· οὕτως ὁ φιλόσοφος ἀπὸ τοῦ ὑπερ-
ανιδρυμένου τοῦ παντὸς καὶ ἀλήπτου καὶ ἀφθέγκτου τῆς θεαρχι-   (5)
κῆς ὑπερουσιότητος εἰς ἀφασίαν ἡμᾶς περικλεῖσαι φιλονεικῶν,
ἔλαθεν ἑαυτὸν ταῖς κάτω ταύτην οὐσίαις συντεταχώς.
(37)   Καιρὸς δ’ ἂν εἴη καὶ τοὺς ἀποδεικτοὺς αὐτῷ κανόνας, αὐτὴν
τὴν ἀπόδειξιν, μᾶλλον δὲ τὴν αὐτοαπόδειξιν, ἣν ἐκ τῆς Ἀρι-
στοτέλους σοφίας κατὰ τῶν ἡμετέρων λόγων προεχειρίσατο, πα-
ραγαγεῖν εἰς μέσον καὶ διασκέψασθαι· τάχα γὰρ ἂν καὶ αὕτη
τῶν τερεττισμάτων φανείη, ὃ τὰς πλατωνικὰς ἰδέας ὁ Ἀριστο-   (5)
τέλης αὐτὸς τὰ ἐκείνου παιδεύματα ἐπισκώπτων ὠνόμασεν. Εἰ
δὲ τῶν ἐν ταύτῃ τι χρήσιμον ἡμῖν, θαυμαστὸν οὐδέν· καὶ παρὰ
τῶν ὄφεων γὰρ ἔστι τι χρηστὸν φάρμακον ἡμῖν, ἀλλ’ ἀνελοῦσι
καὶ διελοῦσι καὶ συσκευασαμένοις καὶ χρησαμένοις σὺν λόγῳ
κατὰ τῶν ἐκείνων δηγμάτων. Πρὸς μὲν οὖν Πλάτωνα καὶ τὴν   (10)
κατ’ ἐκεῖνον ἀπόδειξιν Ἀριστοτέλης ἡμῖν ἀρκέσει· καὶ γάρ
φησιν· εἰ τὸ καθόλου πρὸ τῶν πολλῶν, ὡς ὁ Πλάτων ἔλεγεν,
ἀπόδειξις λοιπὸν οὐκ ἔσται, οὐδὲ γὰρ δυνατὸν κατηγορεῖσθαι
τῶν πολλῶν τὸ ἑνιαίως ὑφεστώς, καὶ ταῦτα πρὸ τῶν ἄλλων πάν-
των· κατηγορουμένου δὲ χωρίς, ἀπόδειξις οὐκ ἔστιν· ἀλλ’ οὐδὲ   (15)
μέσος ἔσται ὅρος· ὑποκείσεται γὰρ τῷ πρὸ τῶν ἄλλων, ἀλλὰ
τοῦτ’ ἀδύνατον· μέσου δὲ χωρὶς ἀπόδειξις οὐκ ἔσται. @1
(38)   Πλάτωνι μὲν οὖν ἀντιστήσωμεν τἀκείνου παιδεύματα, ἑκου-
σίως ἀντιτεταγμένον, τῷ δ’ Ἀριστοτέλει τὰ οἰκεῖα, τὸν φιλόσο-
φον δηλαδὴ τοῦτον, εἰ καὶ μὴ ἑκόντα εἶναι. Πρῶτον δ’ ἴδωμεν
πῶς αὐτὸς τοὺς ἡμῶν περὶ τῶν θείων λόγους μηδαμῶς εἶναι ἀ-
πόδειξιν ἀποδεικνύειν οἴεται, καὶ πρῶτον τὸ πρῶτον, ὡς τῶν   (5)
ἄλλων κράτιστον καὶ οἷον ἀνυπόστατόν τε καὶ ἄμαχον προβε-
βλημένον ἀναίδην καὶ τῇ σφοδρᾷ φορᾷ καθάπερ ῥοῖζον ἔχον ὑ-
πηχοῦντα τὴν λοιδορίαν· «ὅπερ τοῖς γεωμέτραις ἀρχὴ καὶ ἀξίωμα,
τοῦθ’ ἡμῖν» φησιν «αἱ τῶν πατέρων ἀποφάνσεις· οὐδεμίαν ἄρα χρὴ
ἐκ συλλογισμοῦ λαβεῖν», ὥσπερ οὐδ’ οἱ γεωμέτραι τὰς τῆς οἰκείας   (10)
ἕξεως ἀρχάς· «ὁ δὲ τοῦτο ποιῶν ἀμαθὴς καὶ ἀπαίδευτος». Εὖ
γε, ὁ πεπαιδευμένος σὺ καὶ αὖθις ἐξυβρίζων τῇ περιουσίᾳ τῆς
παιδείας. Ἀλλ’ ἐπειδήπερ ὡς γεωμετρικὰς ἀρχὰς καὶ κατὰ σὲ
τὰς τῶν πατέρων ἀποφάνσεις ἔχομεν, τὸ ἐκ τούτων συναγόμενον
ἀπόδειξίς ἐστιν ἡμῖν, ὥσπερ καὶ τὸ ἐκ γεωμετρικῶν ἀρχῶν τοῖς   (15)
γεωμέτραις.
(39)   Ποῦ δὴ ἐκεῖνο ὡς ἐπὶ τῶν θείων ἀπόδειξιν οὐκ ἔνι λέγειν
οὐδαμῶς ὑπὲρ οὗ σοι πᾶς ὁ λόγος; Ἀλλ’ ὁ μὴ ἐκ τούτων
τῶν ἀρχῶν συλλογισμὸς γινόμενος οὐ θεολογικός, ὥσπερ οὐ-
δὲ γεωμετρικὸς ὁ μὴ ἐκ γεωμετρικῶν ἀρχῶν. Οὐκοῦν θεο-
λογικὸς συλλογισμὸς διαλεκτικὸς οὐδέποτε, ὥσπερ οὐδὲ γεω-   (5)
μετρικός· ὁρᾷς πῶς ἔλαθες συνηγορῶν ἡμῖν; Τῆς γὰρ σῆς
προθέσεως ἅπαν τοὐναντίον ἐξ αὐτῶν τῶν σῶν ὑπὲρ αὐτῆς
ταύτης τῆς προθέσεως ἐκβαῖνον ἀποδέδεικται λόγων· οὕτω πᾶν
τὸ μὴ τῇ ἀληθείᾳ συμβαῖνον καὶ ἑαυτῷ ἀνακόλουθον. Ἀλλὰ
γεωμετρικὰς μὲν ἀρχὰς δείξομεν ἐξ οὐ γεωμετρικῶν ἀρχῶν, τὰς   (10)
δὲ θεολογικὰς ἐξ οὐ θεολογικῶν, οὔ; Καὶ γὰρ τούτων ἐκτὸς οὐ-
δὲν ἀξιόπιστον περὶ θεοῦ τῷ πληρώματι τῆς ἐκκλησίας κρίνεται,
καὶ εἰσέρχεσθαι δεῖ πρὸς ταύτην διὰ τῆς αὐλῆς, τουτέστι τῆς
γραφῆς· ἐκ τῶν ὁμοίων ἄρα καὶ αὐτὰς δείξομεν πιστάς, καὶ αὐτοῖς
τοῖς ἀντιλέγουσιν αἱρετικοῖς εἰκότως, ὅτι ὁ μὲν περὶ γεωμετρικῶν   (15)
ἀρχῶν ζητῶν τοῖς γεωμέτραις ἀπιστεῖ, οἱ δὲ περὶ θεολογικῶν, @1
καὶ μάλιστα πρὸς οὓς ἡμῖν ὁ λόγος, πιστεύειν μέν φασι τοῖς
μεμαρτυρημένοις θεολόγοις, ἀμφιγνοοῦσι δέ τινα τῶν παρ’ ἐκεί-
νων εἰρημένων· ἂν οὖν ἀπὸ τῶν φανερῶς αὐτοῖς ἐκπεφασμένων
καὶ τούτοις συνωμολογημένων ἀκολούθως τὸ ζητούμενον συναγά-   (20)
γωμεν, ἐλύσαμεν τὴν ἀμφισβήτησιν καὶ διὰ τοῦτο θεολογικῶς
καὶ αἱ ἀρχαὶ τῆς θεολογίας δείκνυνται, εἰ μὴ ἄρα πρὸς Ἕλλη-
νας ἡμῖν ὁ λόγος εἴη.
(40)   Κἀπὶ τούτων δὲ ἐπ’ ὀλίγον τὰ εἰκότα καταλλήλως αὐτοῖς προ-
χειρισάμενοι, τὰς τῶν θαυμάτων ἔπειτα προδείξομεν ἀνάγκας, ἀφ’
ὧν ὅ,τι ἂν συμπερανθείη θεολογικῶς ἔσται ἀποδεδειγμένον. Ἃ δὴ
σὺ περὶ τῶν θείων διατελεῖς συλλογιστικῶς δεικνύων, εἰ μὲν ἐκ
τῶν θεολογικῶν ἀρχῶν, ἀπόδειξις ἄρα τὸ δειχθέν, ἐκ γὰρ ἀπο-   (5)
δεικτικῶν καὶ κατὰ σὲ δέδεικται ἀρχῶν, εἰ δὲ μὴ ἐκ τῶν τοῖς
πατράσιν εἰρημένων, οὐδαμόθεν ἕξει τὸ πιστόν. Ὥστ’ οὐχ ὅπως
οὐκ ἀποδεικτῶς δεικνύεις, ἀλλ’ οὐδὲ διαλεκτικῶς· σοφιστικῶς
οὖν εἴπερ συλλογιστικῶς· οὕτω κατ’ αὐτὸς σαυτοῦ ἠγωνισμέ-
νος ἔχεις.   (10)
(41)   Ἃ δὴ τοὐντεῦθεν αὐχεῖς σαυτὸν ἐξαίρων ταῖς μεγαληγορίαις
ὡς τὸ ἐν λόγοις κράτος ἔχοντα, παρεῖναί μοι δοκῶ· καὶ γὰρ
ὥσπερ ἀνωτέρω τἀναντία τῆς οἰκείας προθέσεως ἔλαθες παθών,
οὕτω δὴ κἀνταῦθα ἀποδεικτικώτατον ἅμα καὶ θεολογικώτατον
θέλων δεῖξαι σεαυτόν, τῶν περὶ τὰ τοιαῦτ’ ἀμυήτων εἷς ἐφά-   (5)
νης· τήν τε γὰρ ἀντιστροφήν, ἣν ἐξ ἀνάγκης αἱ πλείους προ-
τάσεις ἔχουσι τῶν θεολογικῶν συλλογισμῶν, ἔστιν ὧν ἐξισαζόν-
των ὅρων διὰ τὸ μοναδικώτατον τοῦ προκειμένου, καὶ αὗθις τῶν
ἐν ταῖς ἀποδείξεσιν αἰτίων ὅσα ἅμα, εἰ καὶ τρόπον ἕτερον, ἀ-
γνοῶν παντάπασιν ἐδείχθης, καὶ ὅτι τὰ ἐλάττω τῶν αἰτημάτων   (10)
οὐκ ἐλάττω, ὅταν μὴ καὶ δυνάμει ᾖ ἐλάττω, καὶ ὅτι οὐχ ἁπλῶς
ἡ ἐξ ἐλαττόνων αἰτημάτων ἀπόδειξις φέρεται τὸ κρεῖττον, ἀλλὰ
βελτίων αὐτῆς ἡ ἐκ πλειόνων, ὅταν γνωριμωτέρας ἔχῃ τὰς προ-
τάσεις. Ταῦτα μὲν οὖν καὶ ὅσα μεταξὺ τούτων ἐν οὐ παικτοῖς
παίζεις. Ταῦτα μὲν οὖν καὶ ὅσα μεταξὺ τούτων ἐν οὐ παικτοῖς   (15)
παίζεις κατὰ σεαυτοῦ παρήσω· κλέψειε γὰρ ἂν οὐδεμίαν, ὡς οἶ-
μαι, ἀκοήν, κἂν κλέψωσιν, οὐδείς μοι λόγος. @1
(42)   Δι’ ὃ δὲ τί δόξειας ἂν λέγειν; «Διὰ μέσου δείκνυσιν ὁ ἀπο-
δεικτικὸς καὶ τούτου αἰτίου· πλημμελὲς δὲ λίαν αἴτιον εἶναι
οἴεσθαί τι, δι’ ὃ τὸ πνεῦμα ἐκ μόνου τοῦ πατρός· πῶς οὖν σὺ
τὸ φύσει ἐξ αὐτοῦ εἶναι ὡς αἴτιον ἂν θείης»; Οὗτος μὲν οὖν
ὁ λόγος οὐ τὴν ἀπόδειξιν μόνον, ἀλλὰ καὶ τοὺς σούς, ὦ φιλό-   (5)
σοφε, καὶ πάντας ἁπλῶς τούς τε ὄντας τούς τε ἐσομένους περὶ
θεοῦ συλλογισμοὺς ἀσυλλογίστους δείκνυσι καὶ πλημμελεῖς· χω-
ρὶς γὰρ μέσου, καὶ τούτου τοῦ συμπεράσματος αἰτίου, συλλογι-
σμὸς οὐκ ἔστιν ἀσφαλής· ἂν δὲ τὸ μέσον φερωνύμως ἔχῃ μέσον,
κατὰ σὲ λίαν ἔσται περὶ τὸ θεῖον πλημμελής.   (10)
(43)   Ἀλλὰ τοῦτο μὲν ἀφῶμεν· ἐρωτῶ δέ σε τὸν μόνον ἀσφαλῆ
θεορρήμονα· ἐκ θεοῦ καὶ ἡμεῖς—«τὰ γὰρ πάντα» φησὶν «ἐκ τοῦ
θεοῦ»—ἐκ θεοῦ καὶ ὁ μονογενής· υἱοὶ θεοῦ καὶ ἡμεῖς—«εἶπα γάρ»
φησι «θεοί ἐστε καὶ υἱοὶ ὑψίστου πάντες»—υἱὸς θεοῦ καὶ ὁ
μονογενής· ἀλλ’ ἡμεῖς μὲν ἐκ θεοῦ τε καὶ υἱοὶ θεοῦ πατρός,   (5)
υἱοῦ καὶ πνεύματος· ἐν γὰρ τοῖς τρισὶ τούτοις ὁ ὕψιστος ἡμῖν
ἐγνώσθη· καὶ τοίνυν ἐκ τούτων μὲν ἡμεῖς, ὁ δὲ υἱὸς ἐκ μόνου
τοῦ πατρός· ἔστι δή τι αἴτιον δι’ ὃ ἡμεῖς μὲν ἐκ τῆς τρισυπο-
στάτου θεότητος, ὁ δὲ υἱὸς ἐκ μόνου τοῦ πατρός; Εἰ μὲν οὐκ
ἔστι, καὶ ἡμεῖς λοιπὸν ἀναιτίως ἐκ θεοῦ, εἰ δὲ δι’ αἰτίαν, τὴν   (10)
ἀγαθότητα τὴν θείαν δι’ ἣν ἡ κτίσις καὶ ἡ ἐν τοῖς κτίσμασι
χάρις· ταῦτα δὲ κοινὰ πατρός, υἱοῦ καὶ πνεύματος· τό τε γὰρ
εἶναι καὶ τὸ εὖ εἶναι πᾶσιν ἐκ πατρὸς δι’ υἱοῦ ἐν ἁγίῳ πνεύ-
ματι· εἰ τοίνυν χάριτι θεοῦ ἡμεῖς ἐκ τοῦ θεοῦ, τὸ μὴ κατὰ χά-
ριν, ὂν δὲ ἐκ τοῦ θεοῦ, πῶς ἄλλως γε ἢ φύσει; Τὸ δὲ φύσει   (15)
τοῦτο οὐδὲν ἕτερόν τι δείκνυσιν ἢ τὸν πατέρα μόνον αἴτιον τῶν
ἀχρόνως ἐξ αὐτοῦ προβαλλομένων· πῶς οὖν τοῦτο λέγειν πλημ-
μελές; Ἀλλ’ εἰ καὶ τὸ φύσει τοῦτο αἴτιόν τις εἴποι, οὐδὲ τοῦτο
πλημμελές· τῷ τε γὰρ πατρὶ συναπτόμενον, ἐκεῖνον αὐτὸν δεί-
κνυσι τὸ αἴτιον, τῷ τε υἱῷ καὶ τῷ ἁγίῳ πνεύματι, ταῦτ’ αὐτὰ   (20)
αἰτιατά· οἷον ‘διατί ὁ πατήρ, πατὴρ κυρίως τοῦ υἱοῦ; Διότι @1
φύσει ἐστὶ πατὴρ ἐκείνου’, ἐπὶ τοῦ υἱοῦ καὶ τοῦ πνεύματος
ὁμοίως.
(44)   Ἔπειτα οὐδ’ ὁ τρόπος τῆς ὑπάρξεως, ἀλλ’ ὁ τῆς οἰκειότη-
τος ἐντεῦθεν δεικνύμενός ἐστιν· οὔκουν πλημμελὲς ἐνταῦθ’ αἴ-
τιον «τὸ τὴν οἰκειότητα δηλοῦν» εἰπεῖν, «τοῦ τρόπου τῆς ὑπάρ-
ξεως ἀρρήτου φυλαττομένου», καθάπερ καὶ ὁ μέγας Βασίλειος
πρὸς Σεραπίωνα τὸν θεῖον γράφει, διακρινῶν αὐτῷ πῶς ἐκ θεοῦ   (5)
λέγεται τὸ πνεῦμα τὸ ἅγιον· οὕτω τοῖς ἐν πνεύματι λαλοῦσι
περὶ πνεύματος ἀκριβῶς ὁμολογεῖ τὰ ἡμέτερα. Ταύτῃ μὲν οὖν
ταῦτ’ ἐχέτω.
(45)   Περὶ δὲ ἁφῆς καὶ ἐπιστήμης, ὅπως ἐπὶ τῶν θείων γίνεται,
εἰρήκαμεν ἀρχόμενοι· τοῦ δὲ μεγάλου Διονυσίου καταψεύδεται
σαφῶς λέγων αὐτὸν λέγειν «μηδὲ τῇ σκιᾷ τῆς τοῦ θεοῦ σκιᾶς
ἐντυχεῖν» τοὺς θεόπτας τῶν πατέρων, τούτοις τε κἀκείνῳ οἶά
τις ψευδόμαρτυς ἀναιδῶς ἐπανιστάμενος καὶ δι’ ἐκείνων πολε-   (5)
μῶν ἡμῖν, μᾶλλον δ’ ἵν’ ἀληθέστερον εἴπω, σὺν ἐκείνοις· αὐτὸς
γὰρ ὁ μέγας Διονύσιος καὶ τὸ πῦρ καὶ τὸν ἀέρα καὶ τὸ ὕδωρ
καὶ τὴν γῆν ἐμφανεῖς τύπους ἔχειν λέγει τῆς θεαρχικῆς ἰδιότη-
τος, καὶ ὁ μὲν μείζων τῶν μεγάλων τούτων Παῦλος «τὰ ἀόρα-
τά» φησι «τοῦ θεοῦ, ἀπὸ κτίσεως κόσμου τοῖς ποιήμασι νοού-   (10)
μενα καθορᾶται, ἥ τε ἀΐδιος αὐτοῦ δύναμις καὶ θειότης». Εἰ δὲ
μὴ χαρακτῆρά τινα ταῦθ’ ἐκεῖθεν ἴσχει, πῶς ἂν ὁρῷτο τοῖς
ποιήμασιν ἐκεῖνα; Καὶ αὐτὰ μὲν οὖν τὰ τῶν κτισμάτων ἄψυχα
ἐμφανεῖς τύπους ἔχει τοῦ θεοῦ· τῶν δ’ ἐν αὐτοῖς λογικὴν ψυχὴν
νοερὰν ἐχόντων οἱ τοὺς ὁμοφυεῖς πάντας τῇ θεωρίᾳ ὑπερακον-   (15)
τίσαντες οὐδὲ ‘σκιὰν σκιᾶς’ ἔχουσι θεοῦ; @1
(46)   Καὶ ὁ μὲν νόμος σκιὰν εἶχε τῶν μελλόντων ἀγαθῶν, ὅτε δ’
ἡ χάρις ἐπέφανε καὶ ἡ ἀλήθεια ἦλθε, τῶν εὐδοκιμησάντων
κατ’ αὐτὴν ἡ θεοπτία οὐδὲ σκιὰ σκιᾶς ἐστι; Καὶ ὁ μὲν ἀπόστο-
λος κοινῇ πᾶσιν «ἢ οὐκ ἐπιγινώσκετέ» φησιν «ὅτι Χριστὸς οἰ-
κεῖ ἐν ὑμῖν, εἰ μή τι ἄρα ἀδόκιμοί ἐστε;», σὺ δὲ φῂς ὡς οἱ   (5)
τῇ θεωρίᾳ ὑπεραναβεβηκότες οὐδὲ σκιᾷ σκιᾶς ἐντυχάνουσι; Καὶ
τὸ μὲν πνεῦμα τοῦ θεοῦ κράζει ἐν ταῖς καρδίαις τῶν διὰ καθα-
ρότητα ἠξιωμένων ‘ἀββᾶ ὁ πατήρ’, σὺ δὲ ταύτην τὴν ‘ἐπίγνω-
σιν’ καὶ τὴν ἐνοίκησιν καὶ τὴν οἰκείωσιν οὐδὲ γοῦν σκιὰν σκιᾶς
εἶναι δίδως; Καὶ ὁ μὲν κύριος μακαρίζει τοὺς καθαροὺς τῇ καρδίᾳ   (10)
ὡς τὸν θεὸν ὀψομένους· πότε; Ὅτε καὶ ἡ κάθαρσις. Καὶ αὐτὸς
περὶ ἑαυτοῦ φησιν ὅτι «ἐγὼ ἐμφανίσω αὐτῷ ἐμαυτόν», καὶ αὗθις
«ὁ ἀγαπῶν με τὰς ἐντολάς μου πληρώσει, καὶ ἐγὼ καὶ ὁ πατὴρ ἐ-
λευσόμεθα καὶ μονὴν παρ’ αὐτῷ ποιήσομεν». Τοιαῦτα μὲν οὖν
καὶ τοσαῦτα καὶ πλείω τούτων ἡ τῶν λογίων φησὶν ἀλήθεια,   (15)
σὺ δ’ οὐδὲ σκιὰν σκιᾶς ἔχειν οἴει τοὺς καὶ τὰς νοερὰς ἐνεργείας
ὑπεραναβεβηκότας καὶ ταῖς παμφαέσιν ἑνωθέντας ἀκτῖσι, καί-
τοι τὸ μὴ σκιὰν σκιᾶς ἔχον τοῦ θεοῦ, οὐδὲ θεῖον εἶναι δύνα-
ται; Πῶς οὖν οὐ τοιοῦτοι οἵ γε θεοειδεῖς καὶ μὴ γνόντες μό-
νον, ἀλλὰ καὶ παθόντες τὰ θεῖα;   (20)
(47)   Καὶ τί λέγω ὡς οὐδὲ θεῖον τὸ μηδὲ σκιὰν σκιᾶς ἔχον τοῦ θεοῦ;
Καὶ γὰρ οὐδ’ ἐν τοῖς οὖσιν ὅλως εἶναι δυνατόν· ἔστι γὰρ ἓν οὐδὲν ὃ
τῆς τοῦ καλοῦ παντάπασι μετουσίας ἐστέρηται· τὸ δὲ μηδὲ σκιὰν
σκιᾶς ἔχον, πῶς οὐκ ἄν τ’ ἀγαθοῦ παντάπασιν ἐστερημένον εἴη; Τί
οὖν; Ὁ μὲν καὶ τῆς χειρίστης ἐφιέμενος ζωῆς, ἐμπαθοῦς τε ὁρμῆς,   (5)
ἀπερισκέπτου τε καὶ προσύλου προσπαθείας ἀνάπλεως, κατ’ αὐτὸν
τὸν ὑπὸ τῆς σῆς φιλοσοφίας συκοφαντούμενον, μετέχει τ’ ἀγα-
θοῦ κατ’ ἀμυδρὸν ἀπήχημα, οἱ δὲ τῆς ἀρίστης πολιτείας μὴ @1
μόνον ἐπιθυμήσαντες, ἀλλὰ καὶ εὐμοιρήσαντες καὶ πρὸς τὴν ἀ-
παθῆ θεωρίαν ἀναδραμόντες διὰ τῆς πρὸς τὸ ὄντως ἀγαθὸν ὁ-   (10)
λικῆς ἀνατάσεως, οὐδὲ σκιὰν σκιᾶς ἔχουσι τοῦ ἀγαθοῦ;
(48)   Καὶ πᾶς μὲν ἄνθρωπος κατ’ εἰκόνα ἐστὶ τοῦ θεοῦ, ἴσως καὶ
ὁμοίωσιν· οἱ δὲ τῷ προσανέχειν διὰ βίου τῷ θεῷ τῇ ἀΰλῳ καὶ
ἀπειλικρινημένῃ καὶ ἀδιαλείπτῳ προσευχῇ καὶ διὰ τῆς ἀνεπι-
στρόφου πρὸς θεὸν ἀνανεύσεως πρὸς ἀγγελικὴν ἤδη μετασκευα-
σθέντες ἀξίαν οὐδὲ σκιὰν σκιᾶς ἔχουσι θεοῦ; Καλῶς ἄρα διὰ   (5)
τῆς Ἀποκαλύψεως Ἰωάννης ἀπεκάλυψεν ἡμῖν ὅτι «τὰ ἐν τῇ
ψήφῳ τῇ λευκῇ οὐδεὶς δύναται γνῶναι, εἰ μὴ ὁ λαβών», μὴ
ὅτι γὰρ οὐ γνῶναι δύναται, ἀλλ’ εἰ μὴ πιστὸν ὑπέχει οὖς, οὐδ’
εἶναι ὅλως οἴεταί τι, τὴν ὄντως οὖσαν θεωρίαν ἀβλεψίαν λογι-
ζόμενος, οὐχ ὡς ὑπὲρ αἴσθησιν καὶ γνῶσιν, οἷόν τινα γνόφον   (10)
ἱερόν, ἀλλ’ ὡς μηδαμῇ οὖσαν μηδαμῶς.
(49)   Ταῦτ’ ἄρα καὶ ὁ φιλόσοφος, ψυχικὸς ἄντικρυς ὢν καὶ μὴ δεχό-
μενος τὰ τοῦ πνεύματος, τούς τε δι’ αἰῶνος θεόπτας ἀναπεφηνότας
οὐδὲ σκιὰν γοῦν σκιᾶς ἰδεῖν ἀπεφήνατο θεοῦ, καὶ τῶν περιόν-
των ἔστιν ὧν μαθητὴς γενόμενος, διὰ τῆς ψευδωνύμου γνώσεως
καὶ τῆς ἀποδεδοκιμασμένης σοφίας ὡς μὴ γνούσης τὸν θεὸν ἐ-   (5)
πεστράτευσε τοῖς διδασκάλοις. Ἐπεὶ γὰρ πρὸς αὐτὸν ἔλεγον
ἐκεῖνοι κατὰ πατροπαράδοτον ὑφήγησιν τοῖς ἀρχομένοις τὸν
νοῦν εἰς ἑαυτόν, ἅτε δυσχερῶς ἀπαλλαττόμενον τῶν ἔξω, μη-
χαναῖς τισιν ἐπιστρέφειν βιάζεσθαι τῶν εἰθισμένων εἶναι καὶ
οὕτω πρὸς ἑαυτοὺς βλέπειν καὶ κατὰ τὸν ἔξω ἄνθρωπον, αὐτὸς   (10)
διὰ τοῦτο κατὰ τῶν διδασκόντων ἐχώρησεν. Ἀλλὰ τί λέγω τοὺς @1
ἄρτι πρὸς τὸν ἀγῶνα τοῦτον ἀποδυσαμένους πρὸς ἑαυτοὺς καὶ
κατὰ τὸν ἔξω ἄνθρωπον στρέφειν; Καὶ τῶν τελεωτέρων γάρ
εἰσιν οἳ τούτῳ χρησάμενοι τῷ σχήματι κατὰ τὴν προσευχήν,
εὐήκοον τὸ θεῖον ἔσχον. Καὶ αὐτὸς ὁ τὴν θεοπτίαν τελεώτατος   (15)
Ἠλίας, τὴν κεφαλὴν τοῖς γόνασιν ἐρείσας καὶ οὕτω τὸν νοῦν
εἰς ἑαυτὸν καὶ τὸν θεὸν φιλοπονώτερον συναγαγών, τὸν πολυετῆ
ἐκεῖνον ἔλυσεν αὐχμόν.
(50)   Ἀλλ’ ἐπεὶ καὶ τῷ γεννάδᾳ τούτῳ τὸν τοῦ Κάϊν τρόμον ὑ-
φισταμένῳ κατὰ νοῦν, τήν τε ἀναπνοὴν μικρὸν ἐπέχειν συνε-
βούλευον οἱ καθ’ ἡμᾶς, ὡς καὶ τὴν διάνοιαν πρὸς βραχὺ γοῦν
συνεπισχοίη, τόν τε ὀφθαλμὸν μὴ ὧδε κἀκεῖσε περιάγειν, ἀλλ’
οἷον ἐρείσματί τινι τῷ οἰκείῳ στήθει ἢ τῷ ὀμφαλῷ τοῦτον προσ-   (5)
ερείδειν καὶ τὴν δι’ ὄψεως ἔξω χεομένην δύναμιν τοῦ νοῦ τῆς
καρδίας εἴσω πέμπειν αὖθις διὰ τοῦ τοιούτου σχήματος τοῦ σώ-
ματος—ὡς γὰρ τῶν μεγάλων περὶ ταῦτά τίς φησι «τοῖς ἔξω
σχήμασιν εἴωθεν ὁ ἔσω ἄνθρωπος συνεξομοιοῦσθαι μετὰ τὴν πα-
ράβασιν»—ἐπεὶ ταῦτ’ ἐκεῖνοι τούτῳ ὑπετίθεντο, μετὰ βραχὺ   (10)
λίαν ἀφηνιάσας, οὐ μέχρι τοῦ λειποταξίου ἔστη, ἀλλὰ καὶ πικρὸς
αὐτοῖς ἐπὶ συνόδου κατέστη κατήγορος, ‘ὀμφαλοψύχους’ ὀνο-
μάζων αὐτούς. Τάχα καὶ τὸν εἰπόντα πρὸς θεὸν «ἡ κοιλία μου
ἠχήσει ὡς κιθάρα καὶ τὰ ἐντός μου ὡσεὶ τεῖχος χαλκοῦν ὃ ἐνε-
καίνισας» καὶ τὸν εἰπόντα ὡς «ὁ νόμος τοῦ θεοῦ ἐν μέσῳ τῆς   (15)
κοιλίας μου» ‘κοιλιοψύχους’ ἂν οὗτος ἢ ‘κοιλιονόμους’ προσ-
αγορεύσειε καὶ τὸν γράφοντα «μνήμη θεοῦ κολληθήτω τῇ πνοῇ
σου» παραπλησίαν ἐπιθείη τὴν ἐπωνυμίαν καὶ διαβαλεῖ πάντας
τοὺς διὰ σωματικῶν συμβόλων τὰ νοερὰ καὶ θεῖα καὶ πνευματικὰ @1
καὶ τυποῦντας καὶ ὀνομάζοντας καὶ ἀνιχνεύοντας· ἀλλ’ ἐκείνους   (20)
μὲν παρὰ τοῦτο βλάψει γε οὐδέν· αὐτὸς δὲ καὶ τῶν ἱερῶν πα-
ραπετασμάτων ἔξω μενεῖ καὶ οὐδὲ καὶ πρὸς τὰς σκιὰς ἀτενίζειν
ἕξει τῆς ἀληθείας.
(51)   Καὶ οὐ δυσχερανεῖς πάντως ταῦτα παρ’ ἡμῶν ἀκούων· ἐγγυ-
τέρω γάρ σε θεοῦ ποιοῦμεν ἢ σὺ τοὺς ἡνωμένους θεῷ· τῶν γὰρ
σκιῶν ἡμεῖς σε ἐκβάλλομεν, σὺ δ’ ἐκείνους καὶ τῆς σκιᾶς τῶν
σκιῶν. «Ἀλλὰ νῦν» φησιν «ἐν ἐσόπτρῳ βλέπομεν» ὁ μέγας Παῦ-
λός φησι. Τί οὖν τὸ ἔσοπτρον; Οὐδὲ σκιὰν σκιᾶς ἔχει τὴν ἐμ-   (5)
φαινομένην, κἂν ἧττον διειδὲς καὶ λεῖον ᾖ; Καὶ πῶς ἂν δεικνύοι
τι καὶ πῶς ἂν ἔσοπτρον εἴη καὶ πῶς βλέπομεν ἐν αὐτῷ τι μηδὲ
γοῦν σκιὰν σκιᾶς ἔχοντι; Ὅταν δὲ καὶ αὐτός τις ἑαυτὸν ἔσο-
πτρον ἀκραιφνὲς κατασκευάσῃ θεοῦ καὶ τοῦ θεοῦ τυχὼν ἵλεω
τοῦτον ἐν ἑαυτῷ ἔχῃ καὶ τούτῳ νοερῶς ἐντυγχάνῃ, φῶς ὑπὲρ   (10)
φῶς ὑπερφυῶς ἐν φωτὶ θεώμενος, τὸν ὁρῶντα μηδαμῶς ὁρίζον
ὀφθαλμόν, πῶς κἂν οὐδὲ σκιὰν ἔχοι τῆς τοῦ θεοῦ σκιᾶς; Ὅταν
δὲ καὶ νοῦς ᾖ τὸ ἔσοπτρον, καὶ νοῦς κεκαθαρμένος καὶ ἀκηλί-
δωτος, φύσις ἄϋλος, φῶς συγγενές, εἰ χρὴ λέγειν, τῷ ἀνωτάτῳ
καὶ πρώτῳ φωτί, πῶς ὑπ’ αὐτοῦ τοῦ πρώτου καταλαμπόμενος   (15)
φωτὸς οὐκ αὐτὸ φαίνοιτ’ ἂν κατὰ μέθεξιν ὃ τὸ ἀρχέτυπον κατ’
αἰτίαν ἐστί; Πῶς δ’ οὐκ ἂν δι’ ἑαυτοῦ φαίνοι τοῦ κρυφίου κάλ-
λους ἐκείνου τὴν ὡραιότητα, καθὰ καὶ ὁ προφήτης λέγει ὅτι «ἡ
λαμπρότης τοῦ θεοῦ ἡμῶν ἐφ’ ἡμᾶς»; Πῶς δὲ τοιοῦτος ὤν τε
καὶ φαινόμενος, εὐωδία Χριστοῦ, τῶν ἀρετῶν αὐτοῦ ἄγγελος,   (20)
οὐδὲ σκιὰν σκιᾶς σχοίη τοῦ θεοῦ; Πόθεν εἰς τούτους τοὺς ὄντως
ἀφωτίστους καὶ πολυσκίους λόγους ἐλήλυθας, ὦ φιλόσοφε; Τῶν
γὰρ σκιῶν τούτων πόρρω τὰ Διονυσίου τοῦ μεγάλου συγγράμμα-
τα· τοσοῦτο δὲ αὐτὸς μέγα τι χρῆμα δείκνυσιν οἰόμενος τὴν τῶν @1
θεοφόρων ἀληθῆ καὶ μυστικὴν ἐποψίαν, ὡς καὶ τῆς κατὰ νοῦν   (25)
αὐτῶν θεωρητικῆς ἀποπληρώσεως ἀπεικονίσματα λέγειν τὰς τῶν
ἱερῶν γραφῶν διεξοδικὰς μαθητείας. Πόθεν οὖν τοῦτο προπε-
τῶς φαντασθεὶς ἐξεῖπεν, ἐροῦμεν ἡμεῖς.
(52)   Ἕτερός τις τῶν ἀληθινῶν θεολόγων, τοὺς θρασεῖς θεολόγους
ἐπιστομίζων, σκιὰν μὲν λέγει τὴν ἐμφαινομένην τῷ κόσμῳ τοῦ
θεοῦ γνῶσιν, καὶ τὴν σκιὰν ἔχειν ταύτης τῆς σκιᾶς τοὺς ἐν τοῖς
ὁρωμένοις φιλοσοφοῦντας τῷ μηδὲ τῆς κτίσεως τὴν ἀκριβῆ κα-
τάληψιν ἔχειν· οὗτος δὲ ὁ μὴ πνευματικὸς καὶ τοὺς πνευματικοὺς   (5)
ἀνακρίνων, μὴ εἰδὼς ὅτι διαφέρει θεοπτία θεολογίας, καὶ τῆς ἀπὸ
ὁρωμένων ἐς τὰ μάλιστα, μετήνεγκεν ἀπ’ ἐκείνης ἐπὶ ταύτην
τῆς σκιᾶς τὴν διπλόην, μᾶλλον δὲ οὐδὲ ταύτην τοῖς τῶν ἀο-
ράτων θεωροῖς συγχωρεῖ· τούτους δὲ διὰ τούτων ἀγεράστους δεί-
ξας τῶν λόγων, τοὺς ἔξω σοφοὺς ‘οὐκ ἔχει’ φησίν, ‘ὅπως μὴ   (10)
θαυμασίους ἡγήσεται, γενναίως’, ὡς αὐτὸς περὶ αὐτῶν λέγει.
‘τὴν θείαν κατανενοηκότας ὑπεροχὴν καὶ δεῖν ἰσχυριζομένους
ἐπὶ τῶν ὑπὲρ ἡμᾶς θέαν ἄνωθεν παραγενέσθαι καὶ φῶς ἀναλάμ-
ψαι νοερόν, δι’ οὗ ἐστι τοῖς θείοις συζυγεῖν καὶ κρεῖττον ἢ κατὰ
ἀπόδειξιν τὰς ἁπλᾶς ἔχειν θεωρίας· ταῦτα δὲ ἀκούων λεγόν-   (15)
των, μὴ δύναισθαί’ φησι ‘μὴ καὶ αὐτοὺς ὑπὸ θεοῦ πεφωτίσθαι
λέγειν’. Τίνα τὸν φωτισμόν; Ὃν πάντως ὑφηγοῦνται· τοῦτο
τοίνυν ἄντικρύς φησιν, ὡς οὐ δύναται μὴ θεοσεβεῖς τε καὶ θεό-
πτας διαφέροντας τῶν ἄλλων ἡγεῖσθαι καὶ προσαγορεύειν. Ἀλλ’
ὡς μὲν τὸ ὑπ’ ἐκείνων φῶς λεγόμενον βαθὺ καὶ δεινὸν σκότος   (20)
ἐστί, καὶ ἡ ἄνωθεν θέα κάτωθεν καὶ δαιμόνιος τρανῶς ἐν τῷ
προτέρῳ πρὸς αὐτὸν ἀποδέδεικται λόγῳ, καὶ τὴν ὑπεροχὴν ἣν
διδόασι τῷ θεῷ καὶ ταύτην εἰς μέσον παραγαγόντες ἄθεον γνώ-
μην ἀπεδείξαμεν οὖσαν· οὐ χεῖρον δ’ ἴσως κἀνταῦθα φάναι βρα-
χύ τι περὶ αὐτῆς τοῖς προτέροις ἐκείνοις σύμφωνον καὶ ὁμόλογον. @1   (25)
(53)   Ὁ μὲν οὖν Δαυὶδ εἶπεν ὅτι «θεοὶ οἳ τὸν οὐρανὸν καὶ τὴν
γῆν οὐκ ἐποίησαν ἀπολέσθωσαν»· ἐγὼ δ’ ἂν φαίην προσθεὶς
ὡς συναπόλοιτο τοῖς θεοῖς τούτοις ὑπεροχὴ θεοῦ, ἡ μηδὲ τῆς
ἀνειδέου κατ’ ἐκείνους ὕλης προτέρα μηδ’ ἐκ μὴ ὄντων προα-
γαγοῦσα τὰ ὄντα μηδὲ τῶν ἐν ἡμῖν ὁπωσδηποτοῦν φαινομένων   (5)
ἀσυγκρίτως ὑπερανέχουσα μηδὲ τῶν τῇδε καὶ καθ’ ἡμᾶς πρό-
νοιαν ποιουμένη. Ταῦτα γὰρ τὰ δόγματα Σωκράτους καὶ Ἀρι-
στοτέλους καὶ Πλάτωνος, οὓς οὗτος ὁ μαθητὴς ἐκείνων ὡς τὴν
θείαν ὑπεροχὴν κατανενοηκότας ἐθαύμασεν. Ὁ δὲ Πυθαγόρας ἐν
τοῖς ἀχρήστοις πλέον ἢ χρυσοῖς ἔπεσι τοιοῦτό φησιν εἶναι διη-   (10)
νεκῶς τὸ θεῖον, οἷος γένοιτ’ ἄν ποτ’ ἄνθρωπος σχολάσας· οὕτω
κατενόησε τὴν ὑπεροχὴν τοῦ θεοῦ. Καὶ μὴν εἰ καὶ τὴν ὑπερο-
χὴν κατανενοηκότες ἦσαν, οὐδ’ οὕτως ἂν ἦσαν πεφωτισμένοι·
καὶ γὰρ οὐχ ὡς θεὸν ἐδόξασαν ὃν ὡς θεὸν κατενόησαν, εἴ γε
καὶ κατενόησαν· καὶ οἱ δαίμονες γὰρ θεὸν ὕψιστον ἴσασι τὸν   (15)
Χριστόν, ὡς τὸ πνεῦμα τοῦ Πύθωνος ἔλεγε περὶ Σίλα καὶ Παύ-
λου, «οὗτοι δοῦλοι τοῦ θεοῦ τοῦ ὑψίστου εἰσίν», ἀλλ’ οὐ διὰ
τοῦτο πεφωτισμένου ὑπὸ θεοῦ ἐροῦμεν τοὺς δαίμονας, καίτοι τοῦ
ὑψίστου ὑψηλότερον οὐδὲν οὐδ’ ἴσον.
(54)   Τοῦ δὲ ὑπὲρ ἀπόδειξιν, ὅπερ Ἑλλήνων οἱ σοφοὶ καὶ ὁ τού-
τοις ἑπόμενος οὗτος οἴονταί τι μέγα, τά τε φύσει νοητὰ πάντα
καὶ τῶν μὴ φύσει νοητῶν, ὑφ’ ἡμῶν δὲ καὶ τῆς ἡμετέρας δια-
νοίας γενομένων, ὑπερανέχει πολλά, καθάπερ καὶ πρότερον ἐ-
δείξαμεν· εἰ δὲ καὶ ἡ κατ’ ἐκείνους ἀπόδειξις τῶν μηδαμῆ μη-   (5)
δαμῶς ὄντων ἐξελεγχθείη, καὶ τὸ ὑπὲρ ἀπόδειξιν τοῦτο τὴν κυνῆν
πάντως Ἅδου περιβαλόμενον οἰχήσεται. Τί οὖν τὸ τέλος τῆς
ἀποδείξεως; Ἡ τῆς ἀληθείας εὕρεσις. Τί τὸ μέσον; Τὸ αἴτιον
ὃ οὕτως ἔχει καὶ οὐκ ἄλλως. Τίς ἡ ἀρχή; Κοιναὶ ἔννοιαι καὶ
ἀξιώματα τὰ φύσει γνώριμα καὶ πᾶσιν ἀνωμολογημένα. @1   (10)
(55)   Ἀρξώμεθα δὴ ἀπὸ τῆς ἀρχῆς. Οὐδὲν εὑρίσκεται πᾶσιν συν-
ωμολογημένον τε καὶ ἀνωμολογημένον· εἰσὶ δ’ ἐφεκτικοί τινες
οἳ καὶ κοινῇ πᾶσιν ἀντιλέγουσι. Καὶ μὴν ἐκ μηδαμῇ μηδαμῶς
γίνεσθαί τι κοινῇ πᾶσιν ἔννοια τῷ Ἀριστοτέλει δέδοκται καὶ
τὸ ὑλικὸν αἴτιον ἀεὶ τοῦ εἰδικοῦ προεῖναι καὶ πλεῖσθ’ ἕτερα τοιαῦ-   (5)
τα τοῦτον ἔχοντα τὸν τρόπον· ἀλλ’ ἡμῖν οὐ συνδοκεῖ· πᾶν
δὲ τοὐναντίον περὶ αὐτῶν δοξάζομεν σοφοί τε καὶ ἰδιῶται, γε-
γενῆσθαι μὲν γὰρ ἐκ μὴ ὄντων ἅπανθ’ ὑπὸ τοῦ θεοῦ, προϋπο-
στῆναι δὲ τὸ φῶς ἀστέρων, εἶδος ὂν αὐτῶν. Εἰ τοίνυν τὰ μὴ
πᾶσι συνομολογούμενα μηδὲ φύσει γνώριμα, πᾶσι δὲ συνομολο-   (10)
γούμενον οὐδέν, κατά σέ τε καὶ ἐκείνους οὐδὲν τῇ φύσει γνώρι-
μον· τῶν δὲ φύσει γνωρίμων ὑμᾶς ἐπιλιπόντων συνεπιλείψει
πάντως καὶ ἡ ἀπόδειξις· πᾶσαν γὰρ ἀποδεικτικὴν ἀρχὴν καὶ
πρότασιν φύσει γνώριμον εἶναι δεῖν καὶ αὐτὸς ἐν τοῖς πρὸς ἡ-
μᾶς σου γράμμασι διαγορεύεις.   (15)
(56)   Ἔτι, τὸ ἀναγκαῖον δεῖ ἔχειν τὰς προτάσεις, ἐπὶ καὶ ἡ κυ-
ρίως ἀπόδειξις κατ’ Ἀριστοτέλην ἐπὶ τῶν ἀναγκαίων τε καὶ
ἀϊδίων, τουτέστι τῶν ἀεὶ ὄντων, ἃ δὴ κἀκ τῶν ἀεὶ ὄντων λαμ-
βάνουσι τὰς ἀποδείξεις· τοιαῦτα γὰρ τὰ ὄντως ἀναγκαῖα· τὸ
δ’ ἀεὶ ὂν ἄναρχόν ἐστι καὶ ἀτελεύτητον· ὃ γὰρ ἦν ὅτε οὐκ ἦν   (5)
καὶ ἔσται ὅτε οὐκ ἔσται, πῶς ἀεὶ ὄν; Πῶς δ’ ἀναγκαῖον εἶναι;
Τοιοῦτον δὲ τῶν ὄντων καὶ κτιστῶν οὐδέν. Οὐδὲ ἀπόδειξις ἄρ’
ἐπ’ οὐδενός ἐστιν, ἐπεὶ καὶ Ἀριστοτέλης ἐπὶ λέξεώς φησι, «τῶν
φθαρτῶν ἀπόδειξις οὐκ ἔστι», καὶ τὸ συμπέρασμα τῆς ἀποδεί-
ξεως δεῖ εἶναι ἄφθαρτον καὶ ἀΐδιον. @1   (10)
(57)   Ἔτι, ἐπεὶ τῆς ἀμέσου καὶ πρώτης προτάσεως οὐδὲν ἀρχοει-
δέστερον, πόθεν αὐτῆς ἔχει τὴν ἐπιστήμην ὁ ἀποδεικτικός; Οὐκ
ἀπὸ τῆς ἐμπειρίας; Παντί που δῆλον· ἀλλ’ ἡ πεῖρα σφαλερά·
εἰ τοίνυν κρείττων ἀποδείξεως ἐπιστήμη, καὶ γὰρ ἡ τῶν ἀρχῶν
κρείττων, σφαλερὰ δ’ αὕτη, πῶς ἡ ἀπόδειξις οὐ σφαλερά; Μᾶλ-   (5)
λον δὲ πῶς ἀπόδειξις ἣν ὑμεῖς ἀπόδειξίν φατε; Εἰ γὰρ ἡ κατ’
Ἀριστοτέλην ἀπόδειξις ὑπόληψις βεβαία, ταύτης δὲ τυχεῖν ἀ-
μήχανον, ἡ κατ’ Ἀριστοτέλην ἄρ’ ἀπόδειξις οὐκ ἐν τοῖς οὖσιν.
(58)   Ἔτι, τὰ καθόλου, ἅ εἰσιν ἀρχαὶ τῆς ἀποδείξεως, δι’ ἐπα-
γωγῆς ἔχουσι τὴν πίστιν· ἐπαγωγὴ δέ ἐστιν ἐν τῷ πάντα τὰ
μερικὰ ἐπαγαγεῖν καὶ μηδὲν ἀφεῖναι· τὰ δὲ μερικὰ ἀδιεξίτητα·
τῶν ἀδυνάτων ἄρ’ ἐπαγωγὴν γενέσθαι καὶ τὰ καθόλου ἄρα ἄ-
πιστα καὶ ἀνεπίστητα καὶ ὅτι γε καθόλου. Καὶ οὐ μόνον οὐκ   (5)
ἐπιστάμεθα αὐτὰ κρεῖττον ἢ κατὰ ἀπόδειξιν, ἀλλ’ οὐδὲ δόξαν
βεβαίαν ἔχομεν περὶ αὐτῶν· ἐκ δὲ τῶν τοιούτων ἀρχῶν πῶς ἂν
γένοιτο ἀπόδειξις, ἥτις ἐστὶν ὑπόληψις ἀμετάπειστος;
(59)   Φέρε δὴ προθῶμέν τινα τῶν τοῖς φιλοσόφοις οὕτω πως συν-
αγομένων καὶ ἀποδεικνυμένων. Ὁ ἥλιος ἀεικίνητος, ἡ γὰρ κύ-
κλῳ τῶν οὐρανίων σωμάτων κίνησις συνεχὴς καὶ ἀδιάκοπος. Ὁ
ἥλιος ὑπὸ τῆς οὐρανίου περιφορᾶς ἀπ’ ἀνατολῶν ἐπὶ δυσμὰς ἀεὶ
φέρεται, καὶ γὰρ ταύτῃ συμπεριφέρεται. Ὁ ἥλιος ἐν τῷ ὑπὲρ   (5)
ἡμᾶς ἡμισφαιρίῳ φερόμενος αἰθρίας οὔσης, εἰ ἐλλιπὴς τὸν κύκλον
φαίνοιτο, τὸ τῆς σελήνης ὑποτρέχον ἔχει σῶμα κατὰ κάθετον
οὔσης· καὶ γὰρ ὑπ’ ἄλλου σώματος αἰθρίας οὔσης οὐδέ ποτε
διατειχίζεται. Ταῦτα καὶ περὶ σελήνης μικρὸν ὑπαλλάξαντες ἐ-
ροῦσιν. ‘Ἀλλὰ πόθεν τοῦτο τὸ ἀεὶ ἐπίστασθε καὶ τὸ καθόλου;’   (10)
Πρὸς αὐτοὺς ἡμεῖς ἐροῦμεν. ‘Ἐξ ἐπαγωγῆς’ φησιν ‘ἡ γνῶσις
αὕτη ταῖς ψυχαῖς ἐντεθησαυρισμένη, τῶν ἀποδείξων γίνεται ἀρ-
χή’. ‘Πῶς ἐξ ἐπαγωγῆς, σαφέστερον εἰπέ’. ‘Εἶδόν’ φησι ‘τὴν
τοῦ ἡλίου ἔκλειψιν ἐν συνόδῳ γενομένην καὶ τὴν μετ’ ἐκείνην
καὶ μάλα ἄλλην καὶ ἄλλην, καὶ διὰ τῆς ἐν ἐμοὶ δυνάμεως, ἥτις @1   (15)
ἀεὶ πέφυκε τὰ ὅμοια ἐπισυνάπτειν, τὴν καθόλου γνῶσιν ἔλαβον·
πάλιν ἐκ τῆς ὁσημέραι συνεχοῦς τοῦ οὐρανοῦ κινήσεως, ἐκ πολ-
λῶν τῶν αἰσθημάτων τὸ καθόλου μοι συνῆκται’.
(60)   Τί οὖν, ὦ φιλόσοφε, καὶ τῶν πρὸ τοῦ γεννηθῆναί σε ἡμερῶν
καὶ περιόδων καὶ ἐκλείψεων γεγενημένων ᾔσθου καὶ τῶν μετὰ
σὲ γενησομένων ἁπασῶν; Πάντως οὔ· πλείους δὲ τίνες, ὧν
ᾔσθου ἢ ὧν οὔπω; Πάντως οὐδ’ ἀριθμῷ περιλαβεῖν ἐστι τὸ
πλεονάζον τῆς ἀναισθησίας. Πῶς οὖν ἐπισυνῆψας τὸ καθόλου   (5)
ἐξ ἐπαγωγῆς, μὴ πάντα συμπεριλαβὼν τὰ μερικά; Λόγος γὰρ
οὗτος ὑμέτερος καὶ ἀληθὴς ὡς, εἰ μέλλει τις τὴν δι’ ἐπαγωγῆς
γνῶσιν ἀκριβῆ λαβεῖν, πάντων ἐπαφὴν σχεῖν τῶν μερικῶν ἀνάγ-
κη τῷ ἐν ἡμῖν πρὸς ἕκαστον καταλλήλῳ κριτηρίῳ, καὶ τῶν μὲν
ἀκουστῶν ἀκοῦσαι ἕκαστον, τὰ δὲ ὁρατὰ ἰδεῖν. Σὺ δὲ τὰς πλεί-   (10)
στας μὴ ἑωρακὼς ἡμέρας καὶ περιόδους καὶ ἐκλείψεις, περὶ πα-
σῶν ἀποφαινόμενος, οἴει κρεῖττον ἢ κατὰ ἀπόδειξιν ἐπίστασθαι
καί, διὰ τῆς ἐπιστήμης ταύτης ἐπὶ τὴν ἀπόδειξιν ἐρχόμενος, ὑ-
πόληψιν ἀληθῆ τε καὶ βεβαίαν ἔχειν τὴν λίαν οὖσαν ψευδῆ καὶ
σφαλεράν.   (15)
(61)   Διεκόπη μὲν γὰρ ἐπὶ Ἰησοῦ τοῦ Ναυῆ ἡ συνεχὴς ἡλίου κί-
νησις, ἐπὶ τοῦ Ἐζεκίου δὲ εἰς τοὔμπαλιν ἐχώρησε καὶ τὴν
ἐντεθησαυρισμένην τοῦ καθόλου γνῶσιν ἐξεφόρησέ σου τῆς ψυ-
χῆς. Τὸ δὲ τὴν Αἴγυπτον κολάσαν σκότος τί, καὶ ταῦτα πο-
λυήμερον; Ἆρ’ ἔστι τρεῖς ἐφεξῆς ἡμέρας συνελθεῖν ἡλίῳ τὴν σε-   (5)
λήνην; Ἡ δ’ ἐπὶ τοῦ σωτηρίου πάθους τοῦ κυρίου ἔκλειψις γε-
γενημένη, οὐ τεσσαρεσκαιδεκαταίας οὔσης τῆς σελήνης γέγονεν,
ἡνίκα τῷ ἡλίῳ τὴν σελήνην κατὰ κάθετον εἶναι τῶν πάντῃ ἀ-
δυνάτων ἦν; Ἵνα δέ σοι καὶ περὶ μελλόντων εἴπωμεν, πῶς πε-
σοῦνται τὰ ἄστρα τοῦ οὐρανοῦ, εἰ ἀδιάκοπος ἡ κύκλῳ κίνησις;   (10)
Πῶς ὁ οὐρανὸς ὡς βίβλος εἱλιθήσεται; Πῶς εἰς αἷμα τοῦ ἡλίου @1
μεταστρεφομένου ἡ σελήνη οὐ δώσει τὸ φέγγος αὐτῆς; Εἶδες
ἔκλειψιν σελήνης ἄνευ διαφράξεως τῆς γῆς;
(62)   Εἰ γοῦν ἐπισυνηγμένον μὲν τὸ καθόλου ἀπὸ τῶν περὶ γένε-
σιν ἀρχὴ τέχνης γίνεται, τῶν δ’ ἀεὶ ὡσαύτως ἐχόντων ἀρχὴ τῆς
ἀποδείξεως καὶ ἐπιστήμη ἀποδεικτικὴ ἐκ ταύτης, ἀεὶ δ’ ὡσαύ-
τως ἔχον τῶν ὄντων οὐδέν, οὐ γὰρ ἀδιάκοπον, καὶ ἡ ἀρχὴ ἄρα
τῆς ἀποδείξεως οὐκ ἔστι· τῆς ἀρχῆς δὲ μὴ οὔσης καὶ τὸ τέλος   (5)
οἴχεται. Τῆς οὖν ἀριστοτελικῆς ἀποδείξεως μὴ ὂν φανείσης, πῶς
ὑπὲρ αὐτὴν λέγοντες τὸ θεῖον σεμνυνοῦμεν; Ἀλλ’ Ἀριστοτέλης
οὐ πιστεύει τοῖς περὶ τῶν οὐρανίων γεγραμμένοις, γεγενημένοις
τε καὶ μέλλουσιν; Ἀλλὰ σὺ πιστεύειν φῄς· πίστιν δ’ ὅμως κἀ-
κεῖνος τίνα ἂν παράσχοι, ἐφ’ ὧν γεγενημένων οὔπω ἦν γεγεν-   (10)
νημένος; Ἡμεῖς οὖν τοῖς ἑωρακόσι πιστεύοντες τὰ ἐκείνου κα-
ταργοῦμεν. Τίνα δὲ καὶ τὴν ἀλήθειαν Ἀριστοτέλης δι’ ὀργάνου
τῆς ἀποδείξεως ἐξεῦρε καὶ πῶς τοῦ μέσου καὶ αἰτίου κατατυγ-
χάνει, τουτέστιν οὐδαμῶς, ἐνῆν μὲν εἰπεῖν, παρεῖναι δέ μοι νῦν
δοκῶ. Τοῦ δὲ φιλοσόφου βοηθεῖν ἐπιχειρήσαντος τῷ διδασκάλῳ   (15)
καὶ ταῦτα προσεροῦμεν· ἓν δὲ προσειπόντες ἐπὶ πολλὰ τὸν λό-
γον ὡρμημένον στήσομεν.
(63)   «Ἡ ἀπόδειξίς» φησιν «οὐκ ἀντιλέγεται, καὶ τὸ ἀντιλεγό-
μενον ἀπόδειξις οὐκ ἔστιν». Ἐπεὶ τοίνυν ἀντιλέγουσι τοῖς ἡμε-
τέροις οἱ κακόδοξοι, τῶν ἀδυνάτων ἀπόδειξιν εἶναι τὰ ἡμέτερα·
Τί οὖν, οὐ «λόγῳ παλαίει πᾶς λόγος», δηλαδὴ καὶ ἀντιπαλαίε-
ται, λόγος δὲ ἡ ἀπόδειξις; Σὺ τοίνυν τὴν σὴν ἣν φῂς ἀπόδει-   (5)
ξιν ἢ ἀλογίαν εἶναι δέξαι ἢ λόγον καὶ μὴ ἀπόδειξιν· καὶ γὰρ
πᾶς λόγος ἀντιλέγεται. Τὸ μὴ ὂν οὐκοῦν τοῖς οὖσι μὴ παράβαλλε,
τῇ καθ’ ἡμᾶς ἐπὶ τῶν θείων ἐκ τῶν τῆς ἀληθείας λογίων ἀπο-
δείξει τὴν κατ’ Ἀριστοτέλην ἀπόδειξιν καὶ τὸ ὑπὲρ αὐτήν.