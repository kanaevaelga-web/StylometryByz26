ΤΟΥ ΑΥΤΟΥ Τῼ ΦΙΛΟΣΟΦῼ ΒΑΡΛΑΑΜ ΠΕΡΙ ΩΝ ΕΦΗ ΔΥΟ ΑΡΧΩΝ
Ἢ ΚΑΘ’ ΕΛΛΗΝΙΚΗΣ ΕΠΟΨΙΑΣ

(1)   Ὦ θρέμμα τῆς ἀνωτάτω περὶ λόγους παιδείας καὶ τῆς φύ-
σει σοφίας δῶρον παρὰ θεοῦ, δι’ αὐτῆς κεχαρισμένον ἡμῖν, ἐπί-
χαρι καὶ θυμῆρες κρᾶμμα ἐπιστήμης καὶ νοῦ, διδακτοῦ καὶ ἀ-
διδάκτου φωτός· σὲ τῶν ἑτεροδόξων ἡμεῖς οὐκ ἔφθημεν εἰπόν-
τες, ὡς αὐτὸς ἰσχυρίζῃ, καὶ μάρτυς ἡμῖν ὁ παρ’ ὑμῖν ἡμέτερος   (5)
λόγος, δι’ ὃν εἰς ταύτην ἥκειν διατείνῃ τὴν δόξαν· ἐν αὐτῷ γάρ
φαμεν ἐπὶ λέξεως ὡς «ἀπεδεξάμεθά σου τὰς πρὸς τοὺς κακοδόξους
ἐκείνους ἀντιρρήσεις» καὶ ὡς διὰ τῆς εἰς ἄτοπον ἀπαγωγῆς
«κακῷ τὸ κακὸν ἰωμένους» τοὺς Λατίνους ἔδειξας. Τί δ’ ὅταν
αὖθις ἐρωτῶντες προσεπάγωμεν ὅτι «τὸ ζητούμενον ἀκούσομεν   (10)
καὶ μεθ’ ἡδονῆς δήπου, τί γάρ ποτ’ ἂν ἄλλο προσδόκιμον ἡμῖν
εἴη παρ’ ἀνδρὸς ἀκριβοῦς εὐσεβείας πόθῳ τὴν ἐνεγκοῦσαν ἀπο-
λιπόντος», οὐ μετ’ ἐγκωμίων ἀναφερομένων εἰς τὴν σὴν εὐσέ-
βειαν ἐδείξαμεν, μηδ’ ἐν ἐλπίσιν ἀποτρόπαιόν τι περὶ τῆς σῆς
ἀνεχόμενοι σοφίας; Τὸ δὲ πρὸς τὸν παρὰ σοῦ πευσόμενον παρ’   (15)
ἡμῶν γραφόμενον ὡς «μετὰ τῆς γιγνομένης ἐπιεικείας τε καὶ παρ-
ρησίας, μᾶλλον δὲ φιλομαθείας ἐρωτήσας, μάθε καὶ δίδαξον ἡ-
μᾶς», μαθητιῶντος μᾶλλον ἐπιδείκνυται διάνοιαν ἢ μεμφομένου.
Καίτοιγε ὡς ἐνῆν καταφορικῶς ἐθέλοντί μοι χρήσασθαι τῷ λό-
γῳ μὴ σμικρά τις ἀφορμὴ τὴν σὴν ἀγχίνοιαν ἥκιστα διαλέληθεν. @1   (20)
(2)   Ἐν δὲ τοῖς περὶ ἀποδείξεως οὐ τὸ ἐμὸν μόνον, ἀλλὰ καὶ τὸ
σὸν ὑγιῶς ἔχειν ἔδωκα νοεῖν τοῖς προσέχουσι τοῖς εἰρημένοις
τὸν νοῦν, εἰ καὶ αὐτὸς οὐκ οἶδ’ ὅπως, καθάπερ κηρῷ τὰ ὦτα
φραττόμενος, ἀνήκοος ταῦτα παραλλάττεις. Ἐγὼ μὲν οὖν οὕτω
τὰ πρὸς σέ· σὺ δέ μέ τισί τε καὶ ὅσοις ἐγκλήμασι περιβαλεῖν   (5)
ἐσπούδακας οἶσθα, μηδὲ δείξας ὅλως οἰόμενος μετρίως γοῦν ἡ-
μᾶς πρὸς τὰς καθ’ ἡμῶν ἐπαγωγάς, ἀπαγωγὰς δ’ εἰπεῖν οἰκειό-
τερον, ἀπολογήσασθαι δύνασθαι, καὶ πολεμουμένοις ἀναίδην ἤδη,
καὶ σὺν ἡμῖν ἑτέροις ἡμῶν γε ἕνεκα, μηδ’ ἡμῖν αὐτοῖς ἐπαμύ-
νειν ἔχειν.   (10)
(3)   Ἐγὼ δὲ νικᾶν ἐν τοῖς τοιούτοις αἰσχύνομαι καὶ οὐκ ἂν ἀ-
πελογησάμην, οὐδαμῶς γέ πως κατηγορούμενος, εἰ μὴ τὴν ἐμ-
φαινομένην ἐν τῷ πρὸς ἡμᾶς σου γράμματι μεταποιῆσαι διενοού-
μην ἀπέχθειαν. Ἀλλὰ γὰρ τί πάθω; Ἄλογον καταλλαγὴν πρὸς
οὕτως ἐλλογιμώτατον, οἷος εἶ σύ, πῶς ἀνέξομαι, καὶ συνεπηρεα-   (5)
ζομένοις μοι τοῖς ὑπὲρ θεοῦ λογικοῖς τῶν πατέρων ἀγῶσι πῶς
οὐχ ᾖ δυνάμεως ἔχω συλλήψομαι, καί σέ γε αὐτὸν συγκινδυ-
νεύοντά μοι, πρὸς ὃν ὁ λόγος, ὡς ὁ λόγος δείξει προϊών, πῶς
σιωπῇ τὸν φίλον καταπροήσομαι; Πεπαρρησιασμένος ἔλεγχος
εἰρήνης βραβευτής. Θέλεις οὐκοῦν σὲ τοῖς σοῖς ἐπιστήσω γράμ-   (10)
μασι κριτήν; Καὶ τί ποτ’ ἆρ’ ἥδιον φαίης ἂν δήπου τὸν ἐξε-
νηνοχότα καὶ τῆς ψήφου καθῆσθαι κύριον;
(4)   Δύο τοίνυν ἀπὸ τοῦ αὐτοῦ περὶ τοῦ αὐτοῦ κατὰ τὸ αὐτὸ
διεκομίσθη μοι γράμματα, ἐναντίως ἔχοντα πρὸς ἄλληλα· τὸ
μὲν γὰρ τοῖς μὴ καλῶς ἔχειν δόξασιν ἄριστά γέ φησιν ἀντιτε-
τάχθαι με καὶ ὡς ἄν τις ἔχοι κρίνειν ἀνεπιφθόνως, τὸ δ’ ἕτερον
τοῖς αὐτοῖς αὖθις κάκιστα· διαβάλλει γὰρ ἅπαντας τοὺς πρὸς @1   (5)
ἐκεῖνά μοι λόγους· οὕτως οὖν τῶν πρὸς ἡμᾶς σου γραμμάτων ἀν-
τικειμένων καὶ δι’ ἀλλήλων ἀναιρουμένων, ὁ ταῦτα συγγεγρα-
φὼς τίνα δόξαν τοῖς ἐντυγχάνουσι τοῦ ἤθους ἑαυτοῦ παράσχοιτ’
ἂν χάριν; Ἀλλὰ τοῦτ’ ἐατέον μὴ καὶ βλασφημίας γραφὴν αὖ-
θις ἀποφερώμεθα.   (10)
(5)   Τὰ γοῦν ὑπ’ ἀλλήλων συντριβέντα τί φῂς ὡς ἀχρεῖα σκεύη
κεραμεοῦντα ῥίψωμεν ἄμφω; Καὶ πῶς ἂν τοῦτο σύ γ’ ἀποφή-
ναιο περὶ τῶν σῶν διαιτητὴς προκαθήμενος, ἀλλ’ οὐχὶ βιάσῃ τὰς
ψήφους θάτερον γοῦν περισώσασθαί σοι τοῖν γραμμάτοιν ποθῶν,
μᾶλλον δ’ ἵνα μή τι πάλιν τῶν οὐ καλῶν σοῦ πέρι φωραθῶμεν   (5)
εἰπόντες, οὐ τὸ δίκαιον ἐκκλίνων καὶ παραλογιζόμενος, ἀλλ’
οἶά τις λογικὸς ἀετὸς ὑψιπετὴς τὴν διάνοιαν θάτερον περιποιή-
σῃ τῶν γεννημάτων; Τί γάρ, εἰ μὴ καὶ λογική σοι φήνη πα-
ρείη, τοῦ περιφρονηθέντος ἐπίκουρος ἕτοιμος, οὐδὲ τοῖς ἀετοῖς
τούτου μέλει; Ποῖον δ’ ἆρά σοι τῶν γραμμάτων οἰκειώσῃ σαυ-   (10)
τῷ; Τὸ γενναῖον δήπουθεν καὶ μέγα καὶ μάλιστ’ ἔχον ἀντιβλέ-
πειν ἡμῖν ᾧ τὰ κάκιστα σύνεστι. Τοῦτο δή σοι συνεπικρίνειν
ἀναγκαιότατον ὡς ἐπεὶ τῷ παρερριμμένῳ τῶν ἐναντίων ἀνεπι-
φθόνως, ὡς ἔφης, κρίνοντι τὰ ἄριστα ἡμῖν μεμαρτύρηται, τὸ συν-
εστηκὸς ἔτι σοι τοῦτο πρὸς φθόνον ἅπαν συντεταγμένον ἐστίν.   (15)
(6)   Οὐ μὴν ἀλλὰ καὶ τοῦ ἀντιτεταγμένου διεζευγμένον καθ’ ἑαυ-
τὸ τοῦτ’ αὖθις τοῦ δικάζοντος δεῖται, μὴ συμβαῖνον ἑαυτῷ, μηδ’
ἀκολούθως ἑαυτῷ προαγόμενον, ἀλλὰ πρὸς ἑαυτὸ πολλαχοῦ τε καὶ
πολυτρόπως καὶ ὑπὲρ τῶν μεγίστων μαχόμενα. Ὁ γὰρ ἐν αὐτῷ
λέγων «μηδὲν ἂν ἑαυτῷ διαφέρειν εἴ τις ἀπεκάλει τοὺς ἐπὶ Λα-   (5)
τίνους οἰκείους λόγους ἅπαντας λῆρον», πρὸς τὸν μηδὲν μὲν ἕτε-
ρον τῶν λαβὴν ἐχόντων προαγαγεῖν εἰς τοὐμφανὲς ἐθελήσαντα καί
τ’ ἄλλ’ ἅπαντα προσεπῃνεκότα, πρὸς ἓν δὲ καὶ τοῦτο μορίων
σχεδὸν τοὐλάχιστον οὐκ ἀντιτεταγμένων, ἀλλ’ ἠπορηκότα καὶ
ἠρωτηκότα—τὰς γὰρ ἀντιθέσεις ἑτέροις ἀνεθέμεθα προσώποις— @1   (10)
πρὸς τὸν οὖν οὕτω μεθ’ ὅσης τῆς ἐπιεικείας αἰτοῦντα τὴν λύ-
σιν τῆς ἀπορίας, μακροὺς καὶ πικροὺς ἀντεπεξήγαγες λόγους,
καὶ ταῦθ’ ὡς αὐτὸς ἀνωμολογηκὼς τυγχάνεις, ἀποξέσας σοι τῶν
λόγων τὸ παρ’ ἡμῖν ἐν ἐκείνοις ἀμφισβητήσιμον, ὡς ἀναμφισβη-
τήτως οὐκ ἀγαθόν.   (15)
(7)   Εἰ γὰρ οὐδέν σοι διαφέρει, ὦ χρηστέ, εἴ τις λῆρον ἀποκα-
λεῖ σου τοὺς λόγους καὶ πρὸς τὴν παρ’ ἀνθρώπων δόξαν δεινῶς
οὕτως ἔχεις ἀνεπιστρόφως, τίνος ἕνεκεν, ὡς αὐτὸς φῄς, ἐκβέ-
βληκάς σου τῶν λόγων ἐκεῖνο, εἰ μὴ τὴν χείρω καὶ αὐτὸς περὶ
αὐτοῦ δόξαν εἴληφας; Τί δ’ εἰ καὶ ‘σκανδάλου’, καθάπερ αὐ-   (5)
τὸς εἶναι φῄς, ‘αἴτιον’; Ἆρα τοῦτο μικρόν; Οὐκ ἄρ’ ἐκβεβλῆ-
σθαι δίκαιον μόνον, ἀλλὰ καὶ «εἰς κῦμα ῥιφῆναι πολυφλοίσβοιο
θαλάσσης», μᾶλλον δ’ ἵν’ ὡς «μόλιβδος καταδύσῃ» μωσαϊκῶς
εἰπεῖν «ἐν ὕδατι σφοδρῷ», εὐμεγέθει λίθῳ προσδεθὲν πρότερον,
ἔπειτα δοθῆναι τοῖς κύμασιν. Ἀλλ’ ὦ τὴν σοφίαν εἴπερ τις   (10)
περιττὲ σύ, εἰ τοῦθ’ ὁπωσδηποτοῦν ἀφῄρηκάς σου τῶν λόγων
ἐκείνων, τίς σοι χρεία τῆς ὑπὲρ αὐτοῦ τοσαύτης ἔπειτα μακρη-
γορίας, ἀφ’ ἧς σοι συμβέβηκεν οὐκ ἔξω μόνον σκοποῦ κατὰ τὴν
παροιμίαν τοξεύειν, ἀλλ’ ἀσκόπως παντάπασιν; Ἤρθη γάρ, ὡς
τοὺς πολυστίχους σοι λόγους τελευτῶν ἐξεκάλυψας μετὰ τὰ σκώμ-   (15)
ματα τῶν σκανδαλιζομένων καὶ τὴν σὴν διαπεπονημένην σκέψιν,
πρὸς ὃ τείνουσιν ἐκ τοῦ μέσου παντάπασιν, ὡς ἀπερισκέπτως
ἄρα πρότερον ἐντεθέν· ὡς οὖν ὁ ἀκόπως ὁδοιπορῶν ματαιοπο-
νήσει, οὕτως ὁ ἀσκόπως λογογραφῶν ματαιολογήσει.
(8)   Σὺ δ’ οὐκ εἰς μάταια, μικρὸν γὰρ ἤδη σοι τοῦτο, ἀλλὰ καὶ
πρὸς τἀναντία περιετράπης, οὐ μόνον ἐν τοῖς καθ’ ἡμῶν λόγοις,
ἀλλὰ καὶ περὶ τῶν κρειττόνων διαλεγόμενος· τοῦτο δ’ ἔπαθες ἐκ
τῆς ἀκαίρου πολυρρημοσύνης· οἱονεὶ γάρ τινι πολυταράχῳ πνεύ-
ματι ταύτῃ σεαυτὸν παραδοὺς καὶ πολυκινήτως ὑπ’ αὐτῆς ἑκὼν   (5)
ἄκων σαλευόμενος, πολλὰ φεῦ προσκόμματα καὶ συντρίμματα @1
διακενῆς ἔπαθες. Ἀλλ’ ἵνα μὴ καὶ αὐτὸς τοῦτο πάθω—πρὸς γὰρ
ἕκαστα διαρκῶς ἀποκρινόμενος, οὐκ ἔσθ’ ὅπως τὸ πολύρρημον ἐκ-
φύγοιμ’ ἄν, «ἐκ δὲ πολυλογίας» κατὰ τὸ γεγραμμένον «οὐκ ἐκ-
φεύξεται ἁμαρτία»—ἵν’ οὖν μὴ τοῦθ’ ὅπερ ἐγκαλῶ μᾶλλον αὐ-   (10)
τὸς κινδυνεύσω παθεῖν, ταῦτα πάντα ἀφείς, τὰς πεποιημένας σοι
καθ’ ἡμῶν αἰτίας ἀπολύσομαι μόνον, καὶ τοῦθ’ ὡς ἂν οἷός τε
ὦ διὰ βραχέων ποιήσομαι μηκύνειν ἥκιστα ἐθέλων. Ἄλλωστε,
καὶ τοῦ ποιοῦντος τὸ σκάνδαλον ἐκ τοῦ μέσου γεγενημένου, πε-
ριττὸν ἂν εἴη περὶ τούτου διαλέγεσθαι πάλιν· εἰ δ’ ἄρα τι συμ-   (15)
πεσεῖται τοῖς καθ’ ἡμῶν εἰρημένοις τῶν μὴ καλῶς, ὥς γε ἡμεῖς
ἂν νομίσαιμεν αὖθις, περὶ τῶν θείων ἐκπεφασμένων σοι, σύγ-
γνωθι σημάναι καὶ περὶ τούτου δεῖν οἰηθεῖσιν, ἴσως κἀκεῖνα δι’
ἡμᾶς τοὺς περὶ τὸ ὕψος σοι τῆς θεηγορίας φθάνειν οὐχ ἱκανοὺς
ἀπαλείψεις, ἐπισκευάσας αὖθις καὶ τὸν πρὸς ἡμᾶς σου τουτονὶ   (20)
λόγον. Εἰ δὲ μετὰ τὸ ἀπαλεῖψαι καθ’ ἡμῶν μακρὰ γράφεις,
χαριῇ τὰ μέγιστα· τοῦτο δ’ ἡμεῖς μὲν ὅμως οὔτ’ ἐπιτρέπομεν
οὔτε κωλύομεν· οὐ δ’ ὡς προπαρασκευασθείης μὴ χολᾶν εἴ τί
σοι περιτραπείη τῶν σῶν, καὶ γὰρ σόν.
(9)   Ἀλλὰ τίς ἡ πρώτη καὶ μέση καὶ τελευταία καθ’ ἡμῶν σοι
λαβή; «Σὺ σαυτόν» φησιν «ἐξαίρεις, ὡς τοῖς ὑπὲρ ἡμᾶς ἐντυ-
χών». Πόθεν τοῦτ’ ἔχεις δεῖξαι; «Παρὰ τῶν σῶν» φησι «λό-
γων, ἐξ ὧν ὑπεσημηνάμην εἰλῆφθαί μοι τὸ προοίμιον ἅπαν».
Ἀνάγνωθι τὸ σὸν ἐκ τῶν ἡμετέρων μετειλημμένον καὶ ἡμᾶς, ὡς   (5)
αὐτὸς φῄς, ἐξελέγχον προοίμιον, ἵν’ εἰδῶμεν· κἂν ἐκ τῶν ἡμε-
τέρων ὑπάρχῃ τις μεγαληγορία, δικαίαν εἶναι τὴν καθ’ ἡμῶν
σου ταύτην κατηγορίαν ὁμολογήσομεν, εἰ δὲ μή, σὺ σαυτοῦ κα-
ταψηφιῇ, πολυπλασίω περιτρέψας σαυτῷ τὴν νέμεσιν. «Σὺ μὲν
τὴν ἀνωτάτω ποθήσας φιλοσοφίαν, μᾶλλον δὲ παρὰ τῆς ἀνωτά-   (10)
τω φιλανθρωπίας ἐφελκυσθεὶς καὶ λόγων εἴδους παντοίου καὶ
τῆς κατ’ αὐτὰ μελέτης ἀφέμενος καὶ τοῖς παραδείγμασιν ἤδη @1
ἐντυχών, ἐπίσχες». Τὸ γὰρ τοῖς παραδείγμασιν ἤδη ἐντυχεῖν
οὐκ ἐπιγινώσκω, βέλτιστε, τῶν ἡμετέρων ὑπάρχον· ἐν τούτῳ δέ
ἐστι τὰ τῆς καυχήσεως, ἣν διὰ παντὸς ἡμῖν σὺ τοῦ λόγου προ-   (15)
φέρεις· οὐ μόνον δ’ ἁπλῶς ἕτερον τοῦτο τῶν λόγων τῶν ἐμῶν,
ἀλλὰ καὶ τῶν ἐπιεικῶς ὑπεναντιουμένων ἐκείνοις.
(10)   Εἰ γὰρ τοῦτο παράδειγμα ἐνταῦθα λέγεις, ὃ μύρον ἡμεῖς ἐκεῖ
τροπικώτερον εἴπομεν, ἄκουσον νῦν γοῦν συνετῶς. «Ἡμεῖς τῶν
μὲν περὶ λόγους ἐπιστημῶν ἐπιλελήσμεθα σχεδὸν παντάπασι, τῆς
δὲ ἀληθινῆς σοφίας οὐδὲν ἢ μικρὸν κατειλήφαμεν, ἀλλ’ οἷον εἰς
ὀσμὴν μύρου τρέχομεν, αὐτὸ τὸ μύρον οὐκ ἐν χεροῖν ἔχοντές   (5)
πω». Ἆρ’ οὐ ταῦτ’ ἐπὶ λέξεως ἐκεῖ κεῖται; Σαφῶς οὖν ἡμῶν
καταψεύδῃ τῶν μήπω λεγόντων ἐντυχεῖν ὡς ἐντυχεῖν εἰπόντων.
Εἰ δ’ ὡς ‘ἐποθήσαμεν’ εἰποῦσι ταύτην ἐπιτρίβεις τὴν μέμψιν,
ὅμοιόν τι ποιεῖς, ὥσπερ ἂν εἴ τις μέγα φρονεῖν ἐπὶ σοφίᾳ λέγῃ
τὸν ἐς διδασκάλου φάμενον φοιτῆσαι καὶ συχνὸν τούτῳ χρόνον   (10)
παρακαθίσαι διδάσκοντι, τῇ δ’ οἰκείᾳ δυσμαθείᾳ μηδὲν σχεῖν
παρακατασχεῖν τῶν διδαγμάτων ἐκείνων. Ἃ τοίνυν καθ’ ἡμῶν
ἐκ τῆς σαυτοῦ προσθήκης συνήγαγες, ταῦτ’ ἐφ’ ὃν ἀρτίως με-
ταχωρήσει σοὶ σκοπεῖν ἀφίημι.
(11)   Καὶ τῆς τελευταίας δὲ ἡμῶν οὐκ ἐπαΐεις εὐχῆς ὁ πᾶν ὅ τι
τῶν ἀπευκτῶν ἐθελήσας καθ’ ἡμῶν εἰπεῖν, «ὁ τὸν πόθον τοῦτον
ἡμῖν ὑπερβολῇ φιλανθρωπίας ἐνθεὶς καὶ τέλος διὰ τοὺς οἰκτιρ-
μοὺς αὐτοῦ παράσχοι»; Τέλος τοίνυν αἰτοῦντες πῶς οὐκ ἀτε-
λεῖς ἑαυτοὺς ὄντας ἴσμεν κατ’ ἐκεῖνο, οὖ τὸ τέλος αἰτοῦμεν;   (5)
Τοὺς δ’ ἀτελεῖς ἡμᾶς αὐτοὺς εἶναι λέγοντας πῶς αὐτὸς ὡς ὑ-
περτελεῖς εἶναι λέγοντας ὀνειδίζεις; Ἡμεῖς δ’ ὦγαθὲ τοσοῦτον
ἀπέσχομεν τελείους ἑαυτοὺς ἢ νομίσαι ἢ προειπεῖν, ὡς καὶ τὸ @1
τὴν ἀρχὴν ὅλως προθυμηθῆναι τῆς πρὸς τὸ μυστικὸν διδασκα-
λεῖον ἅψεσθαι φερούσης οὐχ ἡμῶν αὐτῶν φάναι, πρὸς δὲ τὴν   (10)
ἄνω φιλανθρωπίαν ἅπαν ἀνενεγκεῖν· εἰ δ’ ἐκ τῆς ἄνω φιλανθρω-
πίας, οὐκ ἔτ’ ἔργον ἡμέτερον οὐδὲ τοῦτο.
(12)   Τῶν οὖν προθυμηθέντων ἄρξασθαι μόνον καὶ μηδὲ τὴν ἀρ-
χὴν ταύτην οἴκοθεν οἰομένων, ὡς τὸ τέλειον ἑαυτοῖς προσμαρ-
τυρούντων ἐσπουδασμένως οὕτω καταλογογραφεῖν, ἆρ’ οὐ συκο-
φαντίας περιφανοῦς; Τίς δέ σοι πιστεύσειεν ἔτι τῆς ἀληθείας
φροντίζειν, περὶ τούτων κρειττόνων καὶ δυσθεωρήτων διεξιόντι, κα-   (5)
ταψευδομένῳ σαφῶς τῶν οὕτω σαφῶς ἀναγεγραμμένων; Πῶς δ’ ἂν
καὶ τῆς ἀληθείας ἐφίκοιτο περὶ τῆς ὄντως ἀληθείας διαλεγόμενος
ὁ μὴ τῆς ἀληθείας πολὺν ποιούμενος λόγον; Ἀλλὰ γὰρ δεκάκις
τοῦτ’ ἐν ἑνὶ λόγῳ καθ’ ἡμῶν ψευδῶς προβαλλόμενος, τοσαυτά-
κις δῆλος ἐγένου τοῖς πᾶσιν ὅθεν λαλεῖς, πρὸς δὲ τὸ ἄληπτον   (10)
τοῖς ἡμετέροις λόγοις καινῷ τρόπῳ προσεμαρτύρησας· εἰ γὰρ
εἶχες ἀληθῆ μέμψιν, ἅπαξ εἰς τοὺς κατηγόρους καταστήσας σαυ-
τόν, τίς ἆρά σοι χρεία τῆς ψευδοῦς ταύτης ἦν καὶ τῆς ἀπὸ
ταύτης ἐπιθέσεως πρώτης;
(13)   Ὃ δέ μ’ ἔπειτα κακίζεις ὡς τῷ τέλει τοῦ παντός σοι λόγου
φανερῷ τυγχάνοντι τὴν ἐναντίαν αὐτὸς δόξαν περὶ σοῦ προση-
κάμην, τοῦτο φανερῶς ἀδικεῖς· εἰ γὰρ τοῦτ’ ἦν, οὐκ ἂν ἠ-
ρώτων, οὐκ ἂν ἠπόρουν, ἀλλὰ κατεψηφιζόμην ὡς ἑτερόφρονος·
ἀπορεῖν δὲ τότ’ ἔπεισι πᾶσιν, ὅταν τοῖς φανεροῖς καὶ ἀνωμολο-   (5)
γημένοις ᾖ τι τὸ μὴ συνᾷδον· τὸ τοίνυν ἀπορεῖν δεῖγμα τοῦ
μηδὲν σοῦ πέρι φρονεῖν ἐθέλειν ἀπώμοτον· τὸ δὲ ‘τὴν ἑτέραν
ὑπὸ τὴν ἑτέραν’ σε σαφῶς εἰπεῖν καὶ ‘ἡ διπλόη τῆς ἀρχῆς’,
τοῦθ’ ἡμᾶς πρὸς τοῖς ἄλλοις ἠνάγκασε πυνθάνεσθαι καὶ διαπο-
ρεῖν τί ποτέ σοι βούλεται ‘ἡ ἐξ ἀρχῆς ἀρχή’, ἣν δὴ καὶ νῦν @1   (10)
αὖθις ἐνταῦθα θατέρῳ θεραπείαν ἐπινοεῖς· τὰ γὰρ ἄλλα παρα-
τρέχειν ὑπέστην τὴν ἀρχήν.
(14)   Ὃ τοίνυν ἐφεξῆς ἄρτι τῷ προτεθειμένῳ γέγραφας, ὅτι «κἂν
τὴν ἑτέραν καὶ ἐκ τῆς ἑτέρας καὶ ὑπὸ τὴν ἑτέραν λέγω, ἀλλ’
ὡς ἡγούμενος ἕκαστον ἐξ ἧς ἐστιν ὅπως ποτὲ ἀρχῆς, ὑπὸ ταύ-
την καὶ ἀναφέρεσθαι», εἰ μὲν ἕκαστον ἁπάντων λέγεις τῶν ἀφ’
ἡστινοσοῦν ἀρχῆς, τοῖς πᾶσι συντάττεις τὰ ὑπὲρ ἅπαντα καὶ   (5)
ἀπὸ τῶν κτιστῶν περὶ τῶν ἀκτίστων ἀξιοῖς ἡμᾶς πείθειν, ὃ πο-
λὺς ῥέων καθ’ ἡμῶν ἔμπροσθεν ἀπαγορεύεις παντάπασιν· εἰ δὲ
τὸ ἕκαστον τοῦτο πρὸς τὴν ἐξ ἑτέρας ἑτέραν δημιουργικὴν ἀρ-
χὴν ἀναφέρεις, πλεῖν ἢ δύο τὰ ἐξ ἐκείνης ἡμῖν σημαίνεις· τὸ
γὰρ ‘ἑκάτερον’ ἐπὶ τῶν μὴ ὑπερβαινόντων τὴν δυάδα λεγό-   (10)
μενον ἴσμεν, τριῶν δ’ ‘ἕκαστον’ τοὐλάχιστον λέγομεν. Ἐπά-
φες δή σοι καὶ τούτῳ τὴν πολυχεύμονα γλῶτταν, ἀλλὰ καὶ τὸ
‘ὑπὸ’ τὴν ἀρχὴν ἀναφέρεσθαί τι· τὸ γὰρ ‘εἰς’ αὐτὴν καὶ ‘πρὸς’
αὐτὴν τὴν ἀρχὴν ἑκατέραν τῶν θεαρχικῶν ὑποστάσεων ἀναφέ-
ρεσθαι καὶ παρελάβομεν καὶ κατέχομεν, τὸ δὲ ‘ὑπὸ’ τοῦτο τὴν   (15)
ἀναφοράν, ἵν’ οὕτως εἴπω, καταφορὰν ἀπεργάζεται καὶ τοὐναν-
τίον παρίστησι τοῦ βουλήματος· οὐδὲ γὰρ τὰς ἐν φιλοσόφοις μοι
πάλιν διαιρέσεις προάξεις καὶ τὰ κατ’ ἐκείνας λεγόμενα, καίτοι
κἀν ταύταις ἔχει τινὰ τοῦτο σημασίαν ὑφέσεως. Ἀλλ’ οὐ τοῦτο
λέγω μόνον, ἀλλ’ ὅτι μάλισθ’ ὅτι πόρρω ταῦτα τῆς θεοπρεποῦς   (20)
ἐκείνης ἀναφορᾶς τε καὶ προελεύσεως.
(15)   Ἐρεῖς κἀπὶ τούτων ἴσως «εἰς μόνην σοι τὴν λέξιν τὸ ἁμάρ-
τημα παρίστασθαι» καὶ παραιτήσεως ἥκιστα δεῖν· ἀλλὰ τὸ τῆς
λέξεως ἡμαρτημένον ἐν τοῖς τοιούτοις, ὦ σοφώτατ’ ἀνδρῶν, εἰς
ἡμαρτημένην ἀπάγει τοὺς ἀκροωμένους διάνοιαν· ὡς οὖν ὁ γνοὺς
καὶ μὴ σαφῶς διδάξας ἐν ἴσῳ καὶ εἰ μὴ ἐνεθυμήθη τοῖς ἀκούουσιν,   (5)
οὕτως ὁ γνοὺς ὀρθῶς καὶ διημαρτημένως διδάξας ἐν ἴσῳ καὶ εἰ διη-
μαρτημένως ἔγνωκεν. Εἰ δὲ κἀνταῦθά σοι τὸ ἁμάρτημα περὶ τὴν
λέξιν ἐστίν, ἀλλ’ οὐ κἀκεῖ περὶ λέξιν, περὶ δὲ λόγους καὶ λόγους @1
πολλούς, οὓς σὺ καλῶς ποιήσας ἐξελὼν κατάλεξον τοὺς ἀπαλη-
λειμμένους, καὶ συνήσεις ὁπόσους. Οὐ μὴν ἀλλ’ εἴπερ ἄρα καὶ   (10)
εἰς λέξιν σοι περιίστατο, καθάπερ αὐτὸς φῄς, τὸ ἁμάρτημα, πό-
σην εἰδέναι σε χάριν ἡμῖν ἐχρῆν, οἳ διὰ τὸ πρὸς σὲ σέβας καὶ
τὴν γιγνομένην ἡμῖν εὐλάβειαν οὐχὶ σὲ ἁμαρτάνειν ἀπεφηνάμε-
θα, προβαλλόμενοι δὲ ἀπορίαν σὲ διδάσκαλον ἡμῖν αὐτοῖς ἐπε-
στήσαμεν, τό γε εἰς ἡμᾶς ἧκον· σὺ δ’ ἀντὶ τοῦ διδάσκειν ἐπε-   (15)
ξέρχῃ καὶ χάριν ὀφείλων τῆς πρὸς σὲ εὐλαβείας, ἀναίδειαν καὶ
διαβολὴν καὶ λοιδορίαν ἡμῖν ἀνταπέδωκας.
(16)   Ἣν δ’ ἀπολογίαν προτείνῃ, καίτοι ψυχρὰν οὖσαν καὶ τὰ
πολλαχοῦ καὶ παρ’ ἡμῶν αὐτῶν ἐξεληλεγμένα τῶν Λατίνων ὡς
ἐξεληλέγχθαι ἀδυνάτως ἔχοντα προβαλλομένην, ὅμως δεχόμεθα·
τὴν γὰρ ἔλλειψιν αὐτῆς τὸ δι’ ὃ γέγονεν ἐκβεβλημένον ἀναπλη-
ροῦν διαγέγονεν· ἃ δὲ κατηγορεῖς ἡμῶν ὡς τοὺς ὁμογενεῖς σοι   (5)
διαβαλλόντων ἐπὶ τῶν δύο ἀρχῶν, σὴν χάριν καὶ τοῦθ’ ἡμῖν γέ-
γονε τὸν ἀγνωμόνως διατεθέντα· τὸ γὰρ ἡμαρτημένον, ἔστω δὲ
περὶ τὴν λέξιν ὡς αὐτὸς φῄς, θέλων ἐξελέγξαι σαφῶς—σιωπᾶν
γὰρ οὐκ ἦν, περὶ θεοῦ γὰρ ἦν—ἵνα μή σοι προσάπτηται μέμ-
ψις, εἰς ἐκείνους δεῖν ἔγνων περιτρέψαι τοὺς λόγους· ὅτι γὰρ   (10)
ἐκεῖνοι μὴ δύο ἀρχὰς αὐτόθεν λέγουσιν εἰδέναι με, μαρτυρήσει
παρ’ ὑμῖν ὢν ὁ πρῶτος πρὸς αὐτοὺς ἡμέτερος λόγος ἀπαντῶν
πρὸς ἐκείνους οὕτως· «Ὑμεῖς δὲ τί φατε οἱ τὰς δύο λέγοντες
ἐπὶ τῆς θεότητος ἀρχάς; Τί γάρ, εἰ μὴ φανερῶς τοῦτο λέγετε,
ἀλλ’ ἐξ ὧν λέγετε τοῦτο συνάγεται»; Λέγων οὖν ἐκεῖ μὴ φα-   (15)
νερῶς τοῦτο λέγειν αὐτούς, πῶς ἂν νῦν ὑπὲρ τούτου πρὸς αὐτοὺς
ἐποιούμην τὸν λόγον, εἰ μὴ τὸ σὸν βλάβος ὑπολογιζόμενος ὡς
ἐνὸν συσκιάσαι διενοούμην;
(17)   Ἀλλὰ μὲν οὖν οὐδ’ ἔξω μοι λόγου παντελῶς οὗτος ὁ λόγος,
οὐδὲ διαβολὴ τελεία, ὥς γε ᾠήθης, εἰ καὶ αὐτόθεν πρὸς ἐκείνους @1
ἐλέγετο· μὴ γάρ, ὡς ἀπὸ Λατίνων ὤν, ἀνεπιγνώμονας ἡμᾶς
οἴου τῶν ἐκείνοις ἐσφαλμένων ῥημάτων τε καὶ δογμάτων· ἀλλ’
εἰσὶ μὲν οἳ καὶ νῦν τοῦτο λέγουσι σαφῶς ὡς αἱ δύο μία, ὅσοι   (5)
τῶν πρὸς αὐτοὺς ἀπὸ τῶν ἡμετέρων ἀμελέτητοι συγγραμμάτων·
πρὸ δὲ χρόνων ἱκανῶν καὶ τοῖς ἐλλογιμωτάτοις αὐτῶν ἐπεχω-
ρίαζε τοῦτο, καὶ μαρτυροῦσι τοῦτο τὰ παρ’ ἡμῖν ἐκείνων συγ-
γράμματα δευτέραν λεγόντων ἀρχὴν τὸν υἱὸν τοῦ ἁγίου πνεύμα-
τος· ὁ τοίνυν λέγων τὸν υἱὸν οὐκ ἀρχὴν μόνον, ἀλλὰ καὶ δευ-   (10)
τέραν, ἀρ’ οὐ δύο λέγει φανερῶς ἀρχάς; Εἰ δὲ νῦν τοῦτ’ ἀφῆ-
καν, χάρις τοῖς κατασιγάσασιν αὐτοὺς ἀντιρρητικοῖς τῶν ἡμε-
τέρων λόγοις, ὥσπερ καὶ τῷ κατ’ ἐπωνυμίαν Νικηφόρῳ πρὸς
αὐτοὺς πεφηνότι· μετὰ γὰρ τοὺς ἐκείνου πρὸς αὐτοὺς λόγους,
οὐκέτι τολμῶσιν οἷς αὐτῶν μέτεστί πως συνέσεως τῆς ἀπωλείας   (15)
λέγειν ἡμᾶς, ὥσπερ ἡμεῖς ἐκείνους.
(18)   Τὸ δὲ ἀπὸ τῶν ἐκείνοις συγχωρουμένων δεῖν ἡμᾶς πρὸς αὐ-
τοὺς διαλέγεσθαι, σύμφημι καὶ αὐτός· μέχρι δ’ ἂν μίαν πηγὴν
ἀκούω, μίαν ἀρχήν, μίαν θεογόνον θεότητα, καὶ τοὺς λέγοντας
ταῦτα καὶ παρὰ Λατίνοις σεπτούς, ἀπὸ τῶν συγκεχωρημένων
Λατίνοις πρὸς αὐτοὺς διαλέγομαι· παρ’ ἑαυτοῖς γὰρ ἔχουσι καὶ   (5)
τιμῶσιν ὡς θεηγόρους τοὺς ταῦτα λέγοντας περὶ τοῦ τῶν φώ-
των πατρός· εἰ δὲ καὶ τὸν υἱὸν θεογόνον ἐφ’ ἡμῶν ἐροῦσιν, ἡ-
μεῖς ἐροῦμεν ἐκείνοις μὴ κατὰ τὰ συγκεχωρημένα σφίσι προά-
γειν τὸν λόγον· ἡμῖν δ’ ἀπὸ τούτου κατασκευάζουσιν οὐκ ἔξω
τῶν κἀκείνοις συγκεχωρημένων ὁ λόγος ἔσται. Ἃ δὲ σὺ φῄς,   (10)
ἐκείνους ὑποκρινόμενος κἀκείνους ὑπὲρ ἡμᾶς δικαιῶσαι φιλονι-
κῶν, ὡς ὁ υἱός, εἰ καὶ πηγή, ἀλλ’ ἐκ πηγῆς, καὶ ὡς ἧττον πη-
γὴ καὶ ὡς πρὸς θάτερον μόνον πηγή, ταῦθ’ ἡμεῖς οὔτε σοὶ @1
οὔτ’ ἐκείνοις συγχωρήσομεν ἀκολούθως ἑαυτοῖς οἰομένοις λέγειν,
μέχρις ἂν διδασκάλῳ χρῶνται τῷ εἰπόντι, «μόνη πηγὴ τῆς ὑ-   (15)
περουσίου θεότητος ὁ πατήρ»· οὐδὲ γὰρ εἶπε ‘μόνη πηγὴ οὐκ
ἐκ πηγῆς’, οὐδὲ ‘μία μᾶλλον πηγή’, οὐδὲ ‘μόνη ἁπλῶς πά-
σης θεότητος πηγή’. Ὥστ’ ἐκεῖνοι μὲν τοῖς παρ’ ἑαυτῶν συγ-
κεχωρημένοις οὐχ ἕπονται, ἡμεῖς δ’ ἀπὸ τῶν αὐτοῖς συγκεχω-
ρημένων πρὸς αὐτοὺς τοὺς λόγους ποιούμεθα, μὴ συκοφαντικῶς,   (20)
ὥς γε αὐτὸς οἴει, μηδὲ παρὰ θύρας ἀπαντῶντες αὐτοῖς.
(19)   Τῷ δ’ ἡμῶν παραδείγματι συνεπιλαμβάνῃ πάντα τὰ τῶν
πατέρων παραδειγματικῶς εἰρημένα περὶ θεοῦ· τί γὰρ πρὸς τὴν
ἀνείκαστον φύσιν ἐκείνην ἀφωμοιωμένον ἐξευρεθήσεται; Εἰ δ’
ἦν καὶ τυχεῖν, οὐδ’ οὕτως ἂν ἦν ἐκεῖνο παράδειγμα πάντα ἐξι-
σάζον τῷ προκειμένῳ· ἄλλο μὲν οὖν ἐστι τὸ παράδειγμα καὶ τὸ   (5)
δι’ ὃ παράδειγμα γέγονεν, ἀλλ’ οὐχ ὅτι ἄλλο, οὐδὲ παράδειγμα,
ἀλλ’ εἰ μὴ ἄλλο οὐδὲ παράδειγμα· σὺ δ’ ἀπὸ τῶν ἑτεροτήτων
κρίνεις ἡμῖν τὸ παράδειγμα καὶ τοὺς Λατίνους αὖθις ὑποκρίνῃ
πρὸς ἀπορίαν, ὥς γε αὐτὸς δοκεῖς, τὴν μεγίστην καθιστῶντας
ἡμᾶς, ὡς ἂν εἰ παρὰ τὴν στροφήν σοι τῆς γλώττης ἦν, κακῶς   (10)
ἢ μὴ κακῶς ἐκείνους θεολογεῖν· ἀλλὰ μὴ οὕτω νόμιζε· πολλοὶ
γὰρ καὶ πρὸ σοῦ καὶ ἐπὶ σοῦ καὶ σοῦ οἱαδήποτε λέγοντος κα-
κοδόξους αὐτοὺς ἀπελέγξουσι.
(20)   Τί δ’ ὅταν ἡμεῖς μὲν λέγωμεν ὡς, εἰ καὶ χωρὶς ἑκάστη τῶν
θεαρχικῶν ὑποστάσεων αἰτία καὶ ἀρχὴ λέγεται τῶν ὄντων, ἀλλ’
οὐδὲν ἧττον μία ἐστὶν ἡ αἰτία καὶ ἀρχὴ τῶν ὄντων, σὺ δὲ φῂς
ἀληθὲς μὲν εἶναι τοῦτο, τοῖς δὲ Λατίνοις βοηθεῖν· ἆρ’ οὐχὶ τὸ
ἀπερίτρεπτον τοῖς ἐκείνων δόγμασι λαθὼν ἐμαρτύρησας; Εἰ γὰρ   (5)
τὸ ἀληθὲς ἐκείνοις βοηθεῖ, τίς ὁ περιτρέψων τοὺς ὑπὸ τοῦ ἀλη- @1
θοῦς βοηθουμένους; Εἰ μὲν γὰρ δοκεῖ βοηθεῖν ἔλεγες, εἶχεν ἄν τινα
θεραπείαν ὁ λόγος· νῦν δὲ σαφῶς οὑτωσὶ γράφεις, ὅτι καὶ ἀληθές
ἐστι καὶ τῷ ἐκείνων δόγματι βοηθεῖ. Τί δ’ ὅτε πάλιν ἡμῶν λεγόν-
των ὡς «τοῦ πατρὸς διὰ τοῦ υἱοῦ ἐν ἁγίῳ πνεύματι προάγοντος   (10)
τὰ πάντα μία πάντων ἡ ἀρχή ἐστιν», αὐτὸς αὖθις ἐπιφέρεις ὡς
καὶ Λατῖνοί γ’ ἂν οὕτω φαῖεν, ὡς τοῦ πατρὸς διὰ τοῦ υἱοῦ ἐκ-
πορεύοντος τὸ πνεῦμα, μία λοιπόν ἐστιν ἡ ἀρχὴ τῆς θεότητος;
Ἆρα τὸ σαθρὸν τῶν κατ’ ἐκείνους δογμάτων ὅσον κατείληφας;
Ἀλλὰ κατάθου τὸ φρόνημα καὶ μεταδιδαχθήσῃ τὸ ἀσφαλές,   (15)
μᾶλλον δὲ καὶ σὺ παρὰ σαυτοῦ τοῦτ’ εἴσῃ καλῶς· ἐπαινῶ γὰρ
τὸν εἰπόντα τὴν ταπείνωσιν ἀληθείας εἶναι ἐπίγνωσιν.
(21)   Ἀλλὰ πῶς οἱ μὲν ἐκ πατρὸς δι’ υἱοῦ τὰ πάντα λέγοντες γε-
νέσθαι, μίαν διὰ τοῦτο καλῶς δοξάζουσιν ἀρχὴν τῶν πάντων,
τοῖς δ’ ἐκ τοῦ πατρὸς διὰ τοῦ υἱοῦ λέγουσι τὸ πνεῦμα, μίαν
ἀρχὴν ἥκιστα συγχωροῦμεν διὰ τοῦτο λέγειν; Ὅτι ἐκεῖ μὲν ἡ
δημιουργικὴ δύναμις κοινή, ἐνταῦθα δὲ οὐ κοινὸν τὸ θεογόνον.   (5)
Εἰ δ’ οἱ Λατῖνοι καὶ τοῦτ’ ἐροῦσι τῶν κοινῶς ἐπὶ τῆς ἀνωτάτω
τριάδος λεγομένων, ἀλλ’ ἡμεῖς ἀπελέγξομεν αὐτούς, τάς τε θεο-
πνεύστους προβαλλόμενοι γραφὰς καὶ προσέτι δύο πνεύματα
δεικνύντες ἐντεῦθεν δοξάζοντας αὐτούς, ἐν ᾧ τε καὶ ὃ καὶ τε-
τράδα ποιοῦντες τὴν ἄκτιστον τριάδα· αἱ μὲν γὰρ προηγμέναι   (10)
τῶν ὑποστάσεων ἐκεῖ κτισταί, ἐνταῦθα δ’ ἐξ ἀνάγκης ἔσται
καὶ τετάρτη ἄκτιστος ὑπόστασις· εἰ δὲ μή, κτιστὴ πάλιν ἔσται
ἡ τοῦ πνεύματος, ὃ καὶ συγγενέστερον τοῖς τούτων λόγοις· ἐπὶ
γὰρ τὴν κτίσιν ἦλθε διὰ μέσης ὁ θεὸς θεότητος, ἀλλ’ οὐκ ἐπὶ
τὴν θεότητα τοῦ πνεύματος· ὃ δὲ φὴς πάντων ἀτοπώτατον, λίαν   (15)
ἐκτόπως ἐνόησας· παρηνέχθη δέ σου ἡ στερρότης τῷ τῆς μο-
ναρχίας ὁμωνύμῳ· τρόπος γὰρ ἕτερος δημιουργικῆς ἐστιν ἀρχῆς
καὶ τῆς κατ’ αὐτὴν μοναρχίας καὶ τῆς ἀρχῆς καὶ μοναρχίας
ἐκείνης ἕτερος, ἣ τῆς θεογονίας ἐστὶν ἐπώνυμον, ὃς καὶ σώζεται @1
τῷ τὸν υἱὸν καὶ τὸ πνεῦμα τὴν ὕπαρξιν ἔχειν ἐκ πατρός, ὥσπερ   (20)
ἐκεῖνος τῷ δι’ υἱοῦ ἐν ἁγίῳ πνεύματι δημιουργὸν εἶναι τὸν πα-
τέρα, ὡς καὶ τῷ θεοσόφῳ Μαξίμῳ καὶ τοῖς ἄλλοις πατράσι συν-
δοκεῖ, οἷς αὐτὸς σὺν ἡμῖν ἀπηρυθριασμένως ἀντιλέγων ἐγκαλύ-
φθητι· καὶ γοῦν κατ’ οὐδὲν ἅτερος θατέρῳ τρόπῳ λυμαίνεσθαι
πέφυκεν.   (25)
(22)   Ὅτι δ’ οὐ σόν ἐστι περὶ θεοῦ λέγειν ὡς «οἷον φῶς ἐστι,
μᾶλλον δὲ πηγὴ φωτὸς νοεροῦ τε καὶ ἀΰλου», τοῦτο ἀληθὲς εἴ-
ρηκας· ἀκούσεις δὲ πῶς, συνήσεις δὲ πῶς, πιστεύσεις δὲ πῶς,
ὅς γε τοὺς μὲν ἔξω σοφοὺς ‘θαυμασίους’ καὶ ‘θεόπτας’ καὶ
‘πεφωτισμένους’ ὀνομάζεις ἐν τῷ πρὸς ἡμᾶς σου λόγῳ καὶ τοὺς   (5)
αὐτοῖς πιστεύοντας θαυμαστοὺς καὶ ζηλωτοὺς καὶ αἰδήμονας,
διὸ οὐδ’ ἔξω, ἀλλὰ ‘παλαιοὺς’ σοφοὺς ἀποκαλεῖς σεμνύνων,
τοὺς δ’ ἐν ἡμῖν διὰ τῆς φυλακῆς τῶν θείων ἐντολῶν καὶ τῆς
καθ’ ἡσυχίαν ἀκριβοῦς σχολῆς μακαριστῶς κεκαθαρμένους τὴν
καρδίαν διασύρεις, ἐμοὶ κατ’ ἐξουσίαν οἴκοθεν αὐτοὺς συντάτ-   (10)
των, οὗπερ ἀκρατῶς κατηγορεῖς· καὶ οὐ τοὺς περιόντας μόνον,
ἀλλὰ καὶ τοὺς πρὸς οὐρανὸν ἐκ παλαιοῦ μεταχωρήσαντας καὶ
ζῶντας τῷ θεῷ, οὓς ὁ μέγας ἀγάλλει Διονύσιος, ὡς καὶ τὰς
νοερὰς ἐπὶ γῆς ἔτ’ ὄντας ὑπεραναβεβηκότας ἐνεργείας, μετ’ ἐ-
μοῦ σὺ καὶ τάττεις καὶ σκώπτεις, τοῦ κατὰ σὲ πλημμελοῦς καὶ   (15)
ἄφρονος καὶ τὸν ἀληθῆ λόγον οὐκ ὀρθοτομοῦντος.
(23)   «Διδάσκει γάρ μέ» φῃς «ὁ μέγας Διονύσιος περὶ ὑμῶν τῶν
θεωρητικῶν τὰ καὶ τά». Τίνος κατειρωνεύῃ, ὦ ἄνθρωπε; Φαίης
ἂν ἐμοῦ; Ἀλλ’ οὐ περὶ ἐμοῦ Διονυσίῳ τῷ μεγάλῳ λόγος, ἀλλὰ
περὶ τῶν καθ’ ἑαυτῶν ἀρίστων· ἄλλως τε, εἰ μὲν αὐτὸς ἐμαυτὸν
ἐκείνοις συνέταττον, ἦν ἂν ἴσως εὐπρόσωπος ἡ σκῆψις· νῦν δ’ @1   (5)
οὐκ ἂν εὕροις, οὐδ’ ἂν τοῦτο πώποτ’ ἀληθῶς δείξαις, οὐδ’ ἂν
ἰσαρίθμους τοῖς στίχοις τοῦ πολυστίχου σοι τοῦδε λόγου συγ-
γράψῃς καθ’ ἡμῶν βίβλους. Τίς οὖν γένοιτ’ ἂν εὐπρεπὴς ἀπο-
λογία τῷ τοῖς διαβαλλομένοις ἡμῖν τοὺς ἀξιεπαινετωτάτους συν-
διαβάλλοντι; Τί τοῦτο πέπονθας, ἀδελφέ; Ποῦ κρημνῶν ἑκὼν   (10)
ἀφῆκας σαυτόν; Πῶς δ’ ἐκτραχηλισθεὶς καὶ τῶν θείων οὕτω κε-
φαλῶν ἀποσεσαλευμένος ὅσον ἥκει πρὸς τοὺς σοὺς λόγους, οὐκ
αἰσθάνῃ τῆς περιωδυνίας, οὐδὲ μέγα θρηνεῖς; Πῶς δ’ ἂν ἄλλως
μετεχειρίσω τὸν λόγον, εἰ Διονύσιος ὁ μέγας οὐκ ἐξαίρειν, ἀλλὰ
καθαιρεῖν αὐτοὺς ἐνόμιζεν;   (15)
(24)   «Ἐν δὲ τοῖς περὶ ἀποδείξεως κινδυνεύομεν, ὦ φιλότης, καὶ
ἀμφότεροι ὀρθῶς λέγειν»· οὗτος σός ἐστιν ὁ λόγος· ἀμφοτέρων
οὖν ἡμῶν ὀρθῶς λεγόντων κατὰ σέ, κινδυνεύεις σὺ σαυτὸν αὖ-
θις ἀποφαίνεσθαι λέγειν οὐκ ὀρθῶς· ἡνίκ’ ἂν ἔπειτα τὸν ὀρθὸν
τοῦτον λόγον διαβάλλῃς ἡμῶν, καὶ ἁπλῶς ὁ τοῖς τυφωνικοῖς ἐ-   (5)
κείνοις πνεύμασι ἀναμὶξ ῥαγδαῖος καὶ λαῦρος ὑετὸς ἅπας, ὃν
ἔφθης καθ’ ἡμῶν ἀπὸ τῆς γλώττης ἀφείς, οὐδὲν ἧττον ὅτι μὴ
καὶ μᾶλλον σέ, τὴν πηγὴν τῆς καταιγίδος, κατέκλυσεν. Ἐμοὶ
δὲ γὰρ ἥκιστ’ ἐπὶ νοῦν ἔδοξα θέσθαι τίσιν ἑπόμενος ταῦτα λέ-
γεις, οὓς νῦν αὐτὸς ἐξέφηνας, ὕστερον ἐμοὶ τοίνυν τοῦ μὴ τὰ   (10)
σὰ διαλέξεώς τε πέρι καὶ ἀποδείξεως εἰρημένα πρὸς Λατίνους
κακίζειν, ἀλλὰ τὰ μαρτύρια, κἂν πολλοῖς ἐστιν ἑτέροις ἡμετέ-
ροις συγγράμμασι, καὶ μάλιστα πρὸς τοὺς ἀπὸ Θεσσαλονίκης
πέρυσι τοῦτ’ ἠρωτηκότας αὐτό, πρὸς οὓς ἀντιγράφοντες ὁμολο-
γεῖν ἀμφοτέροις ἀπεφηνάμεθα, καὶ δεῖγμα τοῦτ’ ἔφημεν εἶναι   (15)
τῆς ὁμολογίας τὸ προσεῖναι τοῖς παρ’ ἀμφοτέρων λόγοις τὸ εὐ-
σεβές, τὸ κυρίως δ’ ἢ μὴ κυρίως, εἴπερ ἄρ’ ἀμφισβητήσιμον
ἔχειν· ἀλλὰ σὺ νῦν ἀγωνίαν οὔ τοι σμικρὰν ἠγωνισμένος διε-
τέλεσας δεῖξαι κατὰ τοῦτο ψευδομένους ἡμᾶς.
(25)   Τί τοίνυν ἂν καὶ ἡμεῖς ἕκαστον τῶν διαλεκτικῶν σοι τουτωνὶ
συλλογισμῶν, οὓς εὔχῃ κάλλιστά τε καὶ ὀρθώτατα πεποιηκέναι, @1
διακωδωνίσαντες, ἀπηχῆ τινα ἠχὴν ἀναδιδόντας δείξωμεν, κακο-
τεχνίας ἔμπλεως, μᾶλλον δ’ ἀντὶ τέχνης ἣν αὐχεῖς, ἀτεχνίας
ἀναπεφηνότας πλήρεις, καὶ τοσοῦτο δέοντας εἶναι διαλεκτι-   (5)
κούς, ὡς μηδὲ συλλογισμοὺς εἶναι, μηδὲ γοῦν σοφιστικούς,
μηδὲ σχῆμα ὅλως σώζοντας συλλογισμοῦ. Ἀλλὰ γάρ, ἐπεὶ περὶ
τῶν θείων σοι πεποίηνται, τῆς πρὸς ταῦτ’ ὀφειλομένης εὐλαβείας
ἕνεκεν, οὐκ ἀναιδῶς καὶ ἀκρατῶς, ὡς αὐτὸς καθ’ ἡμῶν πεποίη-
κας, καίτοι πρότερον ἡμῖν τὸ ὀρθὸν προσμαρτυρήσας, ἀλλὰ με-   (10)
τριώτερον καὶ κοινότερον καὶ ἐπιτομώτερον συνελὼν καὶ ὑπο-
τεμών, ὡς οἷόν τε, τῷ περὶ τούτων χρήσομαι λόγῳ καὶ κατὰ
τὰς ὑπὸ σοῦ σχεδὸν δεδομένας ἀφορμάς, ὅπως σοι λογίζηται καὶ
τουτωνὶ τῶν λόγων τὸ αἴτιον.
(26)   Ὡς ἂν δὲ καὶ πρὸ τῶν λόγων τούτων ταῦτα δοξάζοντας ἡ-
μᾶς εἰδείης, ἐκεῖνο προθήσω τῶν ἐμῶν, ὃ καὶ αὐτὸς οὐκ οἶδ’
ὅτι παθὼν ἐπῄνεσας, ὥστ’ οὐδὲ τοῦτο ἁπλῶς ἐμόν· «Οὐδεὶς ἀγα-
θός, εἰ μὴ εἷς ὁ θεός, ὁ μόνος δίκαιος, ὁ μόνος σοφός, ὁ μακά-
ριος καὶ μόνος δυνάστης, ὁ μόνος ἔχων ἀθανασίαν, φῶς οἰκῶν   (5)
ἀπρόσιτον· οὐδὲν οὖν τῶν ἑπομένων τῷ θεῷ ἐπιπλέον εἴη ἂν αὐ-
τοῦ, καὶ αὐτῶν δ’ ἕκαστον μοναδικόν, καὶ ὅ,τι ἂν κατηγοροῖτο
τούτων, οὐ καθόλου». Τὸ γὰρ ὑπερούσιον καὶ ὑπεράγαθον καὶ
ὑπέρσοφον καὶ ὑπέρφωτον τίνος γε ἄλλου ἢ τῆς ὑπερθέου οὐσίας
καὶ σοφίας καὶ ἀγαθότητος καὶ τοῦ φωτὸς ἐκείνου; Πῶς οὖν ἐκ   (10)
μοναδικῶν γένοντ’ ἂν συλλογισμός, ἄνευ τοῦ καθόλου; Εἰ δὲ
συλλογισμὸς οὐκ ἂν γένοιτο, διαλεκτικός, ὦ βέλτιστε, πῶς ἂν
γένοιτο; Σοφιστικὸς δ’ ὅμως ἔσται, σχῆμα μόνον ἔχων καὶ φαι-
νόμενος, ἀλλ’ οὐκ ὤν. Καὶ ἡ διαλεκτική σοι τοίνυν, ὡς χνοώδης
διεκπεφύσηται, καὶ οἱ σοὶ ἅπαντες συλλογισμοί, εἰ ἄρα καὶ μὴ   (15)
ἀφίενται τοῦ τῶν συλλογισμῶν ὀνόματος, σοφιστικοί εἰσιν, οὐκ @1
ὄντες, ἀλλὰ φαινόμενοι, μᾶλλον δὲ οὐδὲ τοῦτο, δεδόσθω δ’ ὅμως·
αἱ δ’ ἐκ τῶν ἡμῖν ἐνυπαρχόντων λόγων προστιθέμεναι προτά-
σεις, μὴ οὖσαι αἴτιοι τοῦ συμπεράσματος, πῶς ἂν εἶεν αἴτιοι
τῆς πίστεως αὐτοῦ; Εἰ δὲ συγχωρεῖ, τίς ὁ λόγος καθ’ ὃν δια-   (20)
λεκτικὸν μὲν θέλων ὀνομάζειν τὸν αὐτοῦ συλλογισμόν, τά τε μὴ
καθόλου λαμβάνει ὡς καθόλου καὶ τὰς ἐν ἡμῖν ἐννοίας πίστιν
παρέχειν τοῖς λογίοις τίθεται καὶ τὸν συλλογισμὸν πίστεως, ἀλλ’
οὐχὶ γνώσεως, αἴτιον ἡγεῖται καὶ ἁπλῶς πάντα συγχωρεῖ τὰ
καὶ τῷ λόγῳ τῆς τέχνης μὴ συμβαίνοντα, τοῖς δὲ ἀποδεικτικὸν   (25)
καλοῦσιν, οὐδὲν οἴεται συγχωρητέον;
(27)   Ἔτι, ἐπείπερ ἐν οἷς δοκεῖς ἡμᾶς ἐλέγχειν, τὸ μοναδικὸν φῂς
διττὸν καὶ ὁμώνυμον παρ’ οὐδὲν ἄλλο ἢ ὅτι ἄλλως ἐφ’ ἑκάστου
τῶν παρ’ ἡμῖν αἰσθητῶν ἔχει καὶ ἄλλως ἐπὶ τοῦ θεοῦ, μάθε
ὡς πάντα τὰ ἐπὶ θεοῦ λεγόμενα τοῦτον τὸν τρόπον διττὰ καὶ
ὁμώνυμα· οὐδὲν γὰρ τῶν ἐπ’ αὐτοῦ λεγομένων οὕτως ἔχει ὥσπερ   (5)
ἐφ’ ἑκάστου τῶν παρ’ ἡμῖν, οὐχ ὅπως τῶν αἰσθητῶν ἀλλ’ οὐδὲ
τῶν νοητῶν, ὥστ’ ἐν ἅπασί σου τοῖς συλλογισμοῖς παρὰ τὸ διτ-
τὸν τοῦτο τοὺς ἀκροωμένους ἐπιχειρεῖς παρακρούεσθαι· σοφιστι-
κοί σοι ἄρ’ εἰσὶν ἅπαντες, ἀλλ’ οὐ διαλεκτικοί. Ἔτι, εἰ μονα-
δικόν ἐστιν ὁ θεός, καὶ τοιοῦτο μοναδικὸν ὡς μὴ ἐκ πολλῶν ἕν,   (10)
ἐπὶ δὲ τούτου τοῦ ἑνὸς οὐκ ἔστι τὸ δέ τι εἶναι καὶ ὑποκείμε-
νον, τούτων δ’ ἄνευ πρότασις οὐκ ἔστι· προτάσεως μὴ οὔσης,
οὐδὲ συλλογισμὸς ἔσται, μὴ ὅτι διαλεκτικός, ἀλλ’ οὐδὲ σοφι-
στικός. Τοὺς σοὺς τοίνυν διαλεκτικούς, οὓς αὐτὸς φῄς, συλλο-
γισμούς, μήτε διαλεκτικούς, μήτε σοφιστικοὺς ἀναφανέντας, τί γε   (15)
ὀνομάσωμεν; Ἀρρήτους, ἢ καὶ ἀδιανοήτους.
(28)   Αὐτίκα ὃν φῂς ἀκριβῆ σοι ἐσταμάλιστα συλλογισμόν· «πα-
τρὸς καὶ υἱοῦ μία ἐνέργεια, ὧν μία ἐνέργεια, μία δύναμις, ὧν
μία δύναμις, οὐσία καὶ φύσις ἡ αὐτή, πατρὸς ἄρα καὶ υἱοῦ οὐσία
καὶ φύσις ἡ αὐτή». Τοῦτον δὴ προβαλλομένοις ἀπόκριναι πυν- @1
θανομένοις· ἄλλος μὲν γάρ τις τοῦτον οὕτως ἐκτιθέμενος, οὐκ ἂν   (5)
εὐθύνοιτο παρ’ ἡμῶν· ὡς δὲ σόν, ἀπὸ τῶν σῶν ἐτάσομεν. Ὧν
γάρ, τίνων λέγεις; Εἰ μὲν γὰρ ἁπάντων, μὴ καὶ λίαν πλημμε-
λές· τὰ γὰρ ὑπεξῃρημένα πάσης πληθύος ταύτῃ δι’ αὐτοῦ συν-
τάττεις καὶ ἀπὸ τῶν κτιστῶν περὶ τῆς ἀκτίστου φύσεως διδά-
σκειν ἀξιοῖς. Ἔτι δὲ καὶ διὰ τοῦ διττοῦ τῆς ἐνεργείας τρόπου   (10)
σοφιστικῶς ἡμᾶς ἐπιχειρεῖς παρακρούεσθαι· καὶ γὰρ οὐδ’ αὐτὸς
ἂν φαίης οὕτως εἶναι μίαν δύναμίν τε καὶ ἐνέργειαν υἱοῦ τε καὶ
πατρός, ὡς ἐμοῦ τε καὶ σοῦ μία ἐστὶν ἐνέργειά τε καὶ δύναμις. Εἰ
δ’ οὐ πάντων, πῶς οὐκ ἀσυλλόγιστος ὁ ἀκριβέστατος οὗτός σου
συλλογισμός, ἐστερημένος τοῦ καθόλου; Πρὸς δὲ τούτῳ καὶ τὸ   (15)
ἐν ἀρχῇ αἰτεῖται διὰ ταὐτολογίας δυνάμει προαγόμενος.
(29)   Θέλεις ἔτι διαβασανίσωμεν τὸν διαφερόντως τοῦτον ἠκριβω-
μένον σοι συλλογισμόν; Ἀλλ’ ὀκνῶ εὖ ἴσθι μακρηγορεῖν πρὸς
οὐδὲν κέρδος ἥκιστα ἐθέλων· ἀλλ’ εἴπερ ὁ πρὸς ἀκρίβειαν οὖτος
λίαν ἐκπεπονημένος σοι συλλογισμός, καίτοι πρὸς ὀλίγον βεβα-
σανισμένος, ἐριστικὸς ἀναπέφηνε καὶ ἀσυλλόγιστος, τί γ’ ἂν   (5)
ὑποσταῖεν οἱ μὴ πρὸς τοῦτό σοι ἀκριβείας ἥκοντες, ἀκριβεῖ βα-
σάνῳ παραδεδομένοι; Σὴν δ’ ὅμως χάριν τὸ νῦν ἔχον ἀνεξέτα-
στοι κείσθωσαν· ὁρᾷς ὅσα σοι πάλιν ἐγὼ τῷ ἀχαρίστῳ χαρίζο-
μαι; Τὸ δὲ συμπέρασμά σοι τοῦ παντὸς μᾶλλον ἠκριβωμένου
τουτουὶ μικρὸν ἔτι προσθεωρήσωμεν, ἵν’ ἐξελέγξω σε κατὰ σὲ καὶ   (10)
εἰς ἔργον ἐκβῇ τὸ σολομώντειον ἔπος· «ὁ ὀρύσσων βόθρον τῷ
πλησίον ἐμπεσεῖται εἰς αὐτόν». Τί δὴ τὸ ἐκ τοῦ ἀκριβεστάτου
τῶν συλλογισμῶν ἀκριβέστατον συμπέρασμα; «Πατρὸς καὶ υἱοῦ
μία φύσις καὶ οὐσία ἐστί»· τούτῳ δὲ ταὐτὸν εἰπεῖν· «εἰς θεὸς
ὁ πατὴρ καὶ ὁ υἱός»· τοῦτο δὲ τίς οὐκ οἶδεν, ὡς ἀπόφανσίς   (15)
ἐστιν ὑπὸ τῶν ἁγίων πατέρων ἡμῖν ἀποφανθεῖσα; Καὶ τοίνυν
ἄκουσον τῶν σαυτοῦ κατὰ σαυτοῦ λόγων· «ὅπερ ἐστὶ τοῖς γεω-
μέτραις ἀρχὴ καὶ κοινὴ ἔννοια καὶ ἀξίωμα, τοῦθ’ ἡμῖν ὑπάρχει
ἑκάστη τῶν ἀποφάνσεων, ὅσαι ἡμῖν περὶ τῶν θείων ὑπὸ τῶν ἁ- @1
γίων ἀνδρῶν ἀπεφάνθησαν· οὐδεμίαν ἄρα χρὴ ἐκ συλλογισμοῦ   (20)
λαβεῖν»· ἰού, ἰού, καὶ ὁ μαθηματικώτατος ὡς ἀμαθής· ὁ γὰρ
ταῦτα λέγων σὺ καὶ ἡμᾶς ὀνομάζων ἀφ’ ὧν ἀρτίως ἀκούεις τὸν
πατέρα μόνον προβολέα πνεύματος διὰ συλλογισμοῦ δεικνύντας,
ὅτι ὁ πατὴρ καὶ ὁ υἱὸς εἷς ἐστι θεός, ὃ παντὸς μᾶλλον αὐτόθεν
ἐστὶ πιστὸν καὶ οἱ πατέρες ἀπεφήναντο, διὰ συλλογισμοῦ δεῖξαι   (25)
ἐπειράθης καὶ τὸν ἀκριβέστατον ἁπάντων τοῦτόν σοι φῂς συλ-
λογισμόν, καίτοι οὐδ’ ὑπὸ τῶν πατέρων πρώτων ἀπεφάνθη τοῦ-
το, ἀλλ’ ὑπ’ αὐτοῦ τοῦ ἑνὸς τῆς θεαρχικῆς τριάδος καὶ θεοῦ τῶν
πατέρων Ἰησοῦ, ὅς φησιν, «ἐγὼ καὶ ὁ πατὴρ ἕν ἐσμεν» καὶ «ὁ
ἑωρακὼς ἐμὲ ἑώρακε τὸν πατέρα» καὶ «εἰ ἐμὲ ἐγνώκειτε, καὶ   (30)
τὸν πατέρα μου ἐγνώκειτε ἂν» καὶ «ἐγὼ ἐν τῷ πατρὶ καὶ ὁ
πατὴρ ἐν ἐμοί». Εἰ δ’ αἱ τῶν πατέρων ἀποφάνσεις αὐτόπιστοι,
πόσῳ μᾶλλον αἱ τοῦ κυρίου τῶν πατέρων· κατὰ τοσοῦτο τοίνυν,
μᾶλλον κατὰ τὰς σὰς περὶ τῶν τοιούτων ἀποφάνσεις καὶ ὁ τοῦ-
το διὰ συλλογισμοῦ πειρώμενος δεικνύειν ἀπαίδευτος, εἰ μή τι   (35)
καὶ τῶν ἀπαιδεύτων πλέον.
(30)   Ἀλλὰ μὴ χαλέπαινε τὰς σαυτοῦ γνωρίζων φωνὰς οὐ παρ’ ἡ-
μῶν ἀντιπροσαγομένας ἀνταποδιδόντων, ἀλλ’ ἐκ τῶν σῶν λόγων
ἐκβαινούσας· ὃ γὰρ τὴν ἀρχὴν εἶπον, κατ’ αὐτὸς σαυτοῦ γέγρα-
φας, διὰ τοιούτων πειραθεὶς ἀνατρέπειν τὰ ἐμά, δι’ ὧν οὐδὲν
ἂν ἧττον καὶ τὰ σά τις ἀνατρέψειε πάντα, καὶ οὐ τὰ σὰ μόνον,   (5)
ἵνα σοι καί τινα ψυχαγωγίαν ἐπινοήσωμεν, ἀλλὰ καὶ πάνθ’ ἁ-
πλῶς ἂν δόξαι τὰ περὶ θεοῦ καὶ τῶν θείων λογικῶς δεικνύμενα,
καὶ πάντας τοὺς εἰπόντας καὶ τοὺς μέλλοντας ἐρεῖν. Ἀπὸ τῆς
αὐτῆς σχεδὸν παρασκευῆς καὶ οἱ ἔξω κατὰ τῶν ἡμετέρων ἐχώ-
ρησαν, οὐδαμῇ δ’ ὅμως ἴσχυσαν, ἀλλ’ «ἐματαιώθησαν ἐν τοῖς   (10)
διαλογισμοῖς αὐτῶν», θνητούς, ἵν’ οὕτως εἴπω, κανόνας τοῖς περὶ @1
τοῦ ἀθανάτου λόγοις προσάγοντες, ὧν σὺ τοὺς προστάτας τῶν κατ’
ἐκείνους δογμάτων ὡς «τὴν θείαν ὑπεροχὴν κατανενοηκότας»
ἄγασαι, τὴν καὶ αὐτοῖς τοῖς διὰ τὸ περιὸν τῆς νοήσεως πολυομ-
μάτοις χερουβὶμ ἀκατανόητον οὖσαν. Διὰ τοῦτό μοι καὶ νῦν ἀν-   (15)
τιγράψαι τῶν ἀπαραιτήτων ἐφάνη καὶ λυσιτελεστάτων, ὡς ἂν
καὶ σὺ σεαυτοῦ γένοιο σοφώτερος ἐξ ἡμῶν τῶν ἀσόφων ἀφορ-
μὴν λαβών, καὶ τὰ σὰ συγκινδυνεύοντα τοῖς ἐμοῖς, εἴπερ ἄρα
δυναίμην, ἐξέλωμαι τοῦ κινδύνου καὶ σὲ πείσω τῇ τῶν πατέρων
ἰδιωτείᾳ μᾶλλον ἢ Πλάτωνι καὶ τῷ Νικομάχου τὸν νοῦν προσέχειν.   (20)
(31)   Ἐκεῖνοι μετὰ τῆς μωρίας τοῦ εὐαγγελίου τοῦ διδασκαλείου
τῆς θεολογίας ἀσφαλεῖς προστάται, τοῦ τῆς ἀληθοῦς σοφίας πνεύ-
ματος τοῖς πνεύμασι τούτων ἐφιζάνοντος καὶ ‘διδακτοὺς θεοῦ’
ποιοῦντος τοὺς αὐτοῖς φοιτῶντας, οἳ κἄν τι τῶν θύραθεν οὐκ
ἀπηχὲς ᾖ καὶ τοῦτ’ εἰσποιοῦνται καὶ ἐναρμόζονται τῇ ἐμμελείᾳ   (5)
τοῦ πνεύματος, ὧν εἰ θέλεις ἀκοῦσαι τίνα λέγουσιν ἀπόδειξιν
θείαν, καὶ οὐχ ἁπλῶς ἀπόδειξιν, ἀλλὰ καὶ συλλογιστικὴν ἀπό-
δειξιν, ἀνὰ χεῖρας λάβε τὴν Δογματικὴν πανοπλίαν· ἐκεῖ γὰρ
ὄψει ταύτην ἐπιγεγραμμένην πολλαχοῦ καὶ τὸν λόγον ὑπανα-
γνοὺς ὃς ἐνέχει τουτὶ τοὐπίγραμμα συλλογισμὸν εὑρήσεις ἁπαν-   (10)
ταχοῦ· ἐκεῖ καὶ συλλογιστικὴ ἀπόδειξις ὅτι εἷς ἐστι θεὸς ἀ-
κούσῃ καὶ παύσῃ καταιτιώμενος ἡμᾶς εἰπόντας, εἰ μὴ ἄρα σὺν
αὐτοῖς, καίτοι τὸ ‘εἷς ἐστι θεὸς’ παντὸς μᾶλλον θεοπαράδο-
τός ἐστιν ἀπόφανσις, «κύριος γάρ», φησίν, «ὁ θεός σου, κύριος
εἷς ἐστιν»· εἰ γοῦν βουλομένοις ἦν αὐτοῖς τὰς ἀποφάνσεις ἁ-   (15)
πλῶς λέγειν ‘ἀποδείξεις’, τούτῳ ἂν τὴν ἀπόδειξιν ἐπέγραφον,
οὐ τοῖς ἐξ ὧν αὐτὸ συλλογιστικῶς συνήγαγον.
(32)   Ἐκεῖ τοίνυν, μηδὲ γὰρ ἐπιτίθεσθαί σοι προθυμούμενος, καί-
τοι πολλαῖς ἀνάγκαις ἐκκαλεσαμένῳ νῦν εἰς τοῦτο, πρὸς τὸ παι- @1
δαγωγεῖον τῶν πατέρων ἀναβιβάσαι σε διενοήθην· ἐκεῖ τοιγαροῦν
εἴσῃ καὶ πῶς καὶ τίνα τὰ περὶ θεὸν καὶ τίνι τρόπῳ μὴ πάντα
λέγειν θείας οὐσίας βιασθήσῃ, ὃ νῦν ἔπαθες, συμβεβηκὸς ἐπὶ θεοῦ   (5)
ἐκφεύγειν λέγειν προαιρούμενος καὶ τὴν τῆς ἀποφυγῆς ὁδὸν
μὴ ἐπιστάμενος· ἐκεῖ καὶ πίστιν εὑρήσεις διαφέρουσαν ἐπιστή-
μης καὶ γνῶσιν πίστεως ἕτερον τρόπον· ἐκεῖ καὶ γνωστὸν γνώ-
σῃ θεοῦ ἥκιστ’ ἐπὶ πίστεως ἐκλαμβανόμενον, ὡς καὶ Παῦλος ὁ
μέγας καὶ τοῖς ἐκτὸς πίστεως πεφανερῶσθαι λέγει «τὸ γνωστὸν   (10)
τοῦ θεοῦ», ὃ λεγόντων ἡμῶν, σὺ τὸ πιστεύειν λέγειν ᾠήθης
ἐπίστασθαι. Ταῖς οὖν ἐκεῖ συνειλεγμέναις τῶν πατέρων φωναῖς
οὐκ ἀνήσω καὶ φρονῶν καὶ λέγων συνῳδά· λέγουσι δ’ αὗται λίαν
ἐναργῶς ἐν τοῖς ἐπιγράμμασιν, ὡς ἔφημεν, εἰ μὴ ἄρα μετὰ
προσδιορισμοῦ τινος, οὐ τὴν ἀπόφανσιν ὡς αὐτόπιστον ἀπόδει-   (15)
ξιν, ἀλλὰ τὸν συλλελογισμένως προαγόμενον λόγον, ὡς ἔχοντός
τι τοῦ συλλογισμοῦ καὶ πρὸς τὴν ἀπόδειξιν οἰκειότερον· εἰ γὰρ
μὴ τοῦτ’ ἦν, καὶ πᾶσαν ἀπόφανσιν ἀπόδειξιν ἂν ἐπέγραφον·
ἀμεταπείστως γὰρ καὶ πρὸς αὐτὰς ἔχομεν οἱ τοῖς πατράσιν ἑ-
πόμενοι.   (20)
(33)   Τὸ γοῦν θεῖον, ὦ θαυμάσιε, κρεῖττον παντὸς ὑπάρχον νοῦ
καὶ λόγου, καὶ ὑπὲρ τὴν διαλεκτικήν ἐστιν, ὑπεροχικῶς γὰρ
ἐξῄρηται φαντασίας τε καὶ δόξης, καὶ ὑπὲρ τὴν ἀποδεικτικήν·
ἐπαφὴ γὰρ αὐτοῦ οὐκ ἔστιν οὔτε ἐπιστήμη, καὶ ὅλως ὑπὲρ τὴν
συλλογιστικὴν πᾶσαν ἔφοδόν ἐστιν· ἀλλὰ συλλογίζεσθαι περὶ   (5)
τῶν θείων ἔργῳ ὑπὸ τῶν πατέρων ἐδιδάχθημεν. Πῶς οὖν τού-
τους τοὺς συλλογισμοὺς προσαγορεύσωμεν; Ὡς οἱ διδάξαντες
πάντως, εἰ μὴ ἐν πειθοῖς ἀνθρωπίνης σοφίας λόγοις, ἀλλὰ θειω-
δῶς τὰ θεῖα μέτιμεν ἐκ τῆς πνευματοκινήτου τῶν θεολόγων δυνά-
μεως· ‘ἀποδεικτικοὺς’ δ’ ὠνόμασαν ἐκεῖνοι, καθάπερ ἀνωτέρω   (10)
δέδεικται. Τί τοιγαροῦν ἔκτοπον ἐργάζομαι φίλος, εἰ φίλα τοῖς @1
πατράσι προαιρούμενος πράττειν τὸν βοηθοῦντα πανταχόθεν ὡς
ἐνὸν ἐρανίζομαι λόγον, οὐκ ἀγνοῶν ὡς Ἀριστοτέλει καὶ τῷ τοῦ
Ἀρίστωνος οὐ συνδοκεῖ, ἀλλὰ προτιθεὶς τὰ τοῖς πατράσι δό-
ξαντα τῆς ἐκείνων λογολεσχίας, καὶ εἰδὼς ὡς ἡ ἐν ἐκείνοις γνῶ-   (15)
σις περὶ τῶν θείων οὐκ ἀσφαλής, εἰ καὶ σοὶ κακῶς εὖ ἴσθι μὴ
τοῦτο συνδοκεῖ, καίτοι μεθ’ ἡμῶν τεταγμένῳ καὶ τῆς αὐτῆς ἀν-
τεχομένῳ πίστεως;
(34)   Ἐν γὰρ τοῖς πρὸς ἡμᾶς σου τουτοισὶ λόγοις ταῦτά σοι περὶ
αὐτῶν διεξελθεῖν ἐπῆλθε· θαυμάσας γὰρ αὐτοὺς ὡς «ἀπαγορεύ-
σαντας τὴν ἀπόδειξιν ἐπὶ τῶν θείων» καὶ ὡς «τὴν θείαν ὑπερο-
χὴν κατανενοηκότας» καὶ ὑπεραναβιβάσας αὐτοὺς «τῆς μερι-
στῆς καὶ μεταβατικῆς πάσης ἐπιστήμης καὶ παντὸς τοῦ λογιζο-   (5)
μένου τῆς ψυχῆς» καὶ τῶν κατ’ ἐκεῖνο συνεστώτων, ταὐτὸν δ’
εἰπεῖν παντοίου λόγων εἴδους καὶ φιλοσοφίας πάσης, καὶ ὑψοῦ
που θέμενος αὐτοὺς ἐν τοῖς ὑπὲρ πᾶσαν αἴσθησιν καὶ νοῦν καὶ
λόγον, ἐφεξῆς συνείρεις τοὺς ἐκείνων λόγους ἔχοντας οὕτως· «ἐπὶ
δὲ τῶν ὑπὲρ ἡμᾶς θέαν δεῖν ἄνωθεν παραγενέσθαι καὶ φῶς ἀ-   (10)
ναλάμψαι νοερόν, δι’ οὗ ἔστι τοῖς θείοις συζυγεῖν καὶ κρεῖττον
ἢ κατὰ ἀπόδειξιν τὰς συνεπτυγμένας καὶ ἁπλᾶς καὶ ἀμερεῖς ἐ-
κείνας ἔχειν θεωρίας»· τοὺς δὲ παρὰ τοιούτων ἀκηκοότας καὶ
πιστεύσαντας, ἐπιστήμονας μὲν οὐκ εἶναι, θαυμαστοὺς δὲ καὶ
ζηλωτοὺς ὑπάρχειν τῆς τε προαιρέσεως καὶ εὐπειθείας καὶ αἰ-   (15)
δοῦς τῆς πρὸς τὰ θεῖα καὶ τοὺς θείους ἄνδρας τούτους· κἀπὶ
τούτοις τὴν σὴν ἣν περὶ αὐτῶν ἔχεις γνώμην ἐκδιδάσκεις λέ-
γων· «ὅταν ταῦτα ἀκούσω αὐτῶν λεγόντων, οὐ δύναμαι ὑπολα-
βεῖν μὴ καὶ αὐτοὺς ὑπὸ θεοῦ πεφωτίσθαι καὶ ὑπὲρ τοὺς πολ-
λοὺς γεγονέναι».   (20)
(35)   Τί τοῦθ’ ὃ λέγεις, ὦ ἄνθρωπε; Νοεροῦ καὶ θείου φωτὸς ἐν
μετουσίᾳ γεγόνασιν ἐκεῖνοι; Λαμπρότητα θεοῦ καὶ εἶδον καὶ ἔ- @1
παθον; Ὑπὲρ σοφίαν, ὑπὲρ λόγον, ὑπὲρ νοῦν ὡμίλησαν θεῷ;
Μᾶλλον δ’ ἵνα ἀπὸ τῶν αὐτῶν σοι τὴν ἀρχὴν ποιήσωμαι τῶν
λόγων, καθαιρῶν οὓς αὐτὸς μάτην ἐξαίρειν ἐπεχείρησας ἤ, τό γε   (5)
ἀληθέστερον εἰπεῖν, ἐκ παλαιοῦ καθῃρημένους ὄντας ἐμφανίζων,
οὓς ὡς ὑπεξῃρημένους ἐξυμνεῖς οὐκ εἰς καιρὸν αὐτός, οἱ λέγον-
τες «θεὸν εἰδέναι μὲν χαλεπόν, φράσαι δὲ ἀδύνατον», ἆρα κα-
τενόησαν τὴν τοῦ θεοῦ ὑπεροχήν, οἳ μηδ’ ὅτι τὴν ἀνθρωπίνην ὑ-
περέχει νόησιν λέγουσιν, ὥστε καὶ ὅ φασιν ὑπὲρ ἀπόδειξιν, διὰ   (10)
τὸ τῆς φράσεως οὐχ ἱκανόν φασι, κατὰ δὲ τὴν ἐν ἑαυτοῖς θέαν
ἐπιστήμονας τῶν θείων ἑαυτούς, ὡς καὶ αὐτὸς ἔφης, λέγουσιν;
Ὥσθ’ ἡ λεγομένη παρ’ ἡμῶν ἀπόδειξις ἐπὶ τῶν θείων ἀσυγκρί-
τως ὑπερέχει τοῦ ὑπὲρ ἀπόδειξιν ἐκείνων.
(36)   Εἰ δ’ ἦγον σχολήν, ἔδειξα ἄν σοι καὶ θέας αὐτῶν ἐκείνας,
δι’ ὧν φασι «τοῖς θείοις συζυγεῖν», τῶν ὄντως θείων ἀποβουκο-
λούσας καὶ τὰς ἀνατατικὰς αὐτῶν ἐκείνας ἐποψίας, ἐκβαινούσας
μὲν τῶν μέσων τῆς ψυχῆς λόγων καὶ πασῶν τῶν φυσικῶν ἀκρο-
τήτων, ἐμπιπτούσας δ’ οὗ «βυθὸς αἰὲν ἄπιστος ὑπεστόρεσται, ἀμ-   (5)
φικνεφὴς ῥυπόων ἀνόητος» καὶ τὸ ἀναλάμψαν νοερὸν ἐκείνοις
φῶς οὐκ εἰς ἀμφιφαῆ χῶρον ἀνασπῶν αὐτούς, ἀλλ’ ὑπὸ ζόφον
αἰώνιον καταδικάζον καὶ δέλεαρ καὶ λόχον δεινὸν ἐξευρημένον
τῷ τοῦ σκότους ἄρχοντι, τοσοῦτο περιέργως κατ’ ἐπίκρυψιν ἐ-
σκευασμένον ὡς καὶ δι’ ἀκοῆς παράγειν ἔχειν τοὺς μὴ πάνυ πρὸς   (10)
διάκρισιν καλοῦ τε καὶ κακοῦ γεγυμνασμένους ὄντας· διὰ γὰρ μιᾶς
ταύτης ἀμηχάνως κακομηχάνου μηχανῆς τούς τε θεωροὺς ἐκεί-
νους πάσῃ περιέπειρεν ἀπάτῃ καὶ τοὺς ἀκροωμένους ἐκείνων ὡς
πεφωτισμένων τῶν οἰκείων πολυπλόκων ἀρκύων ἐντὸς πεποίηται
καὶ πρὸς τοὺς ἔπειτ’ ἐσομένους φθάνει τῷ τῆς κακουργίας πε-   (15)
ριόντι διὰ τῶν ἐκείνων συγγραμμάτων. @1
(37)   Εἰ γὰρ αὐτός, αὐτόχρημα σκότος ὤν, ἄγγελον φωτὸς ὑπο-
κρίνεται κατὰ τὸν ἀπόστολον, τί θαυμαστὸν εἰ καὶ τοὺς ἐκεί-
νου κατασεσοφισμένους τῷ ἐνυποκρίτῳ φωτὶ καὶ σφίσιν αὐτοῖς
ὅλον εἰσοικίσαντας αὐτὸν καὶ δι’ αὐτοῦ λαλοῦντας τὰς φωνὰς
ὑποκρίνεσθαι τῶν διακόνων τοῦ ἀληθινοῦ φωτός, δηλονότι τῶν   (5)
ἐν τῷ θεῷ πεφωτισμένων, ὣς ἂν «τὰ ἔργα τοῦ πατρὸς αὐτῶν»
ἐκτελῶσι καὶ αὐτοί, τῷ τῶν λόγων εὐπρεπεῖ τοὺς πολλοὺς πα-
ράγοντες; «Καὶ οἱ διάκονοι γὰρ αὐτοῦ», φησίν, ὑποκρίνονται «ὡς
διάκονοι δικαιοσύνης».
(38)   Πῶς δὲ καὶ «ὁ κόσμος οὐκ ἔγνω διὰ τῆς σοφίας τὸν θεόν»,
εἰ θεογνωσίας τὸ ἀκρότατον θεοπτία, ταύτῃ δὲ προσέβησαν Σω-
κράτεις καὶ Πλάτωνες καὶ οἱ κατ’ ἐκείνους σοφοὶ καὶ οἱ παρὰ
τούτων ἀκηκοότες καὶ πιστεύσαντες, ἀξιάγαστοι τῆς προαιρέσεως
καὶ αἰδοῦς ἕνεκα τῆς πρὸς τὰ θεῖα; Πῶς δὲ καὶ σοφοὶ ὄντες   (5)
ἐμωράνθησαν, εἴπερ ἐφωτίσθησαν, καὶ οὐκ αὐτοὶ μὲν ἐμωράν-
θησαν, τῇ δὲ σοφίᾳ τούτων μέτεστι συνέσεως, ἀλλ’ «ἐμώρανεν ὁ
θεὸς τὴν σοφίαν τοῦ κόσμου τούτου», διὸ καὶ νῦν εἴ τις οὕτω
ταύτῃ προσέχει τὸν νοῦν ὡς δι’ αὐτῆς πρὸς θεογνωσίαν ὁδηγεῖ-
σθαι μέλλων, τοῦτ’ αὐτὸ πάσχει καὶ μωραίνεται, σοφὸς ὤν.   (10)
(39)   Τί δὲ ἡ κενὴ δόξα καὶ ὁ ταύτης οἷαπερ ὑπεζευγμένος ἔφιπ-
πος τῦφος ὃν ἐγκαλοῦσιν οἱ πατέρες ἡμῶν αὐτοῖς; Ἔνι τοὺς
τετυφωμένους εἶναι πεφωτισμένους; Οὐχ ὁ ἀπόστολος ἰδιαίτατόν
τι κρίμα τοῦτον τοῦ διαβόλου φησίν; Οὐχ «ὁ κύριος ὑπερηφά-
νοις ἀντιτάσσεται»; Πῶς οὖν οἷς ἀντιτάσσεται διὰ φωτὸς ἐπι-   (5)
φαίνεται; Πῶς ἡ διδομένη χάρις τοῖς ταπεινοῖς εἰς τοὺς ὑπε-
ναντίους τούτοις εἰσοικισθήσεται; Καὶ οὐχ οἱ πατέρες μὲν ἡμῶν
ἐκείνων τὸν τῦφον καὶ τὸ κενόδοξον ἴσασιν, ἀλλήλοις δ’ οὐ
συμμαρτυροῦσιν ἐκεῖνοι τοῦτο; «Τί τοῦτο Διόγενες; Καταπα- @1
τῶ, φησὶν ὁ Διογένης, τὸν τύφον τοῦ Πλάτωνος. Ἑτέρῳ τύφῳ,   (10)
Διόγενες», ὁ Πλάτων ἀντεγκαλῶν ἀπεφήνατο. Εἶδες πῶς τὸν
τῦφον ἀλλήλοις προσεμαρτύρησαν; Πλάτωνι δὲ ἄρα καὶ τοσοῦ-
το καλὸν ἡ κενοδοξία δοκεῖ, ὥστε καὶ ταύτην αἰτίαν φάναι τῶν
ἀρίστων ἔργων ἡμῖν καὶ συνεπιλιμπάνειν ἡμᾶς ταύτῃ τ’ ἄριστον.
(40)   Εἶδες μεμωραμένην σοφίαν καὶ οἷα σκότος ἢ ψευδὲς φῶς,
ἀντινομοθετοῦσαν τῷ ἀληθινῷ φωτὶ λέγοντι· «μὴ ποιεῖτε πρὸς
τὸ θεαθῆναι τοῖς ἀνθρώποις»; Ἆρ’ ἔσχον διὰ φωτὸς ἐκεῖνοι
«τὸν βλέποντα ἐν τῷ κρυπτῷ» καὶ πρὸς τὴν δόξαν τῶν ἀνθρώ-
πων ἐπὶ τοσοῦτον ἐπτόηνται καὶ πρὸς αὐτὴν αὐτοί τε πάντα   (5)
καὶ λέγειν καὶ πράττειν ἀνέχονται καὶ τοὺς ἄλλους πείθουσιν;
Ἄκουσον Παύλου, τοῦ ἀληθινοῦ καὶ θεόπτου καὶ θεορρήμονος,
ἐφ’ ὃν ὡς ἀληθῶς θεία ‘θέα παραγέγονεν ἄνωθεν’, ᾦ καὶ ‘φῶς’
ἀληθινὸν ‘ἐπέλαμψε νοερόν’, ὑπερφυὲς οἷον, ἐν ᾧ καὶ καθά-
περ ἐν ἑστίᾳ λίαν ἐπαναπέπαυται, διὸ καὶ «σκεῦος ἐκλογῆς»   (10)
ἀκούει, δι’ οὗ καὶ τὰ θεῖα μεμύηται· τί φησιν ἐκεῖνος; «Πάντα
εἰς δόξαν θεοῦ ποιεῖτε»· περὶ δὲ ἑαυτοῦ τί; «Εἰ ἀνθρώποις ἤ-
ρεσκον, Χριστοῦ δοῦλος οὐκ ἂν ἤμην»· ἐπιγινώσκεις τῷ καρπῷ
τὸ δένδρον; Τὸ τοίνυν τἀναντία καρποφοροῦν ἆρ’ οὐχὶ καὶ τῆς
ἐναντίας ῥίζης ἐναργῶς ἀναπέφηνε; Τῷ δὲ φωτὶ τί γε ἄλλο   (15)
τοὐναντίον ἢ τὸ σκότος ἐστί, κἂν τὸ φῶς ὑποκρίνηται καὶ τοὺς
τῷ ἀληθινῷ φωτὶ μήποτε πελάσαντας διαλέληθεν;
(41)   Οὔκουν ἀσφαλὲς ὁμιλεῖν περὶ θεοῦ τοὺς μὴ ὁμιλεῖν εἰδότας
θεῷ, καὶ περὶ φωτὸς μὴ προσύλου κρίνειν τοὺς οὐχ ὑπὲρ τὸ
φῶς εἰδότας τουτὶ τὸ τυγχάνον ὑπ’ αἴσθησιν, μηδὲ τὸ νοερὸν
τῆς ψυχῆς νοερῷ καὶ ἀληθεῖ τετελεσμένους φωτὶ καὶ «τὴν ἐν @1
Χριστῷ κεκρυμμένην ζωὴν» ὡς ἀληθῶς εὑρομένους καὶ ἀναστάν-   (5)
τας τὴν πρώτην ἀνάστασιν· οἱ δὲ ταύτης εὐμοιρηκότες καὶ τὴν
καρδίαν οἶα λυδίαν ἔχουσιν, ἀπειλικρινημένην καὶ κριτικωτάτην
οὖσαν, οἷς οὐκ ἂν λήσαις χαλκὸν διηνθισμένον ἄνθει περιτα-
κέντι χρυσοῦ προσάγων, ὧν καὶ τὰ αἰσθητήρια γεγυμνασμένα
πρὸς διάκρισιν καλοῦ τε καὶ κακοῦ, καὶ τὴν ἀκοὴν οὐκ ἂν θέλ-   (10)
ξαις οὐδ’ ἂν κλέψαις οὐδ’ ἂν πείσαις, κἂν πρὸς τὸ λίαν ἐπα-
γωγὸν εὐπρεπῶς καὶ πιθανῶς εὖ μάλα συμφορήσῃς καὶ διαθῇς
τὰ ὀνόματα· καὶ γὰρ δεινοὶ καὶ διὰ τούτων φωράσαι τὸ ἀηδὲς
ἀπρεπὲς καὶ φευκτὸν τῆς ἐνδομυχούσης ἀπάτης, οἳ καὶ καλῶς
ἂν φαῖεν τὸ συζυγεῖν ἐνηρμόσθαι τοῖς ἐν ἀβλεψίᾳ τοὺς ὁρῶντας   (15)
ὑποκρινομένοις ἐκεῖ· καὶ γὰρ ἔλαθον ἑαυτοὺς τὴν σφετέραν ἀ-
πάτην παραγυμνώσαντες.
(42)   Συνδεῖται γάρ, οὐχ ἑνοῦται τὸ πονηρὸν πνεῦμα ταῖς κακοδαί-
μοσιν ἐκείναις ψυχαῖς, διόπερ ὥσπερ ἔξωθεν διὰ τέλους τὸ τῆς πλά-
νης παρυφιστάμενον ὁρᾶται φῶς, οὐ κατὰ τὴν εἰς ἑαυτὸν συνέ-
λιξίν τε καὶ ἐπιστροφὴν τοῦ νοῦ· χειραγωγεῖ γὰρ αὕτη πρὸς
τὸ θεῖον ἀπλανῶς ἀεί· οὔκουν κατ’ αὐτήν, ἀλλὰ κατὰ τὴν διὰ   (5)
τῶν λογισμῶν ἤτοι νοημάτων διεξοδικὴν ἐνέργειαν τὰ τῆς πλά-
νης ἐπιγίνεται, ὅταν τις ἄνευ νοητῆς σιγῆς ἐφίηται τοῦ τῆς ἐ-
ποψίας μυστηρίου. Συμμίκτους γὰρ τὰς ἐνεργείας ἐχούσης τότε
τῆς ψυχῆς, καιρὸν ἐν τοῖς μὴ προσεκτικωτάτοις καὶ τῇ ταπει-
νοφροσύνῃ μὴ κατησφαλισμένοις ἔχει παρεισδύεσθαι καὶ συνα-   (10)
ναμίγνυσθαι ταύταις τὸ τῆς πλάνης πνεῦμα, καὶ τὴν εἴσοδον
οὕτω κλέψαν, ἢν καὶ μετὰ ταύτην λάθῃ, παραμένει τῇ ψυχῇ, @1
τἀγαθὸν ἔστιν ἐφ’ ὧν ὑποκρινόμενον καὶ δι’ αὐτῶν αὐτῇ συν-
δούμενον, ἀλλ’ οὐχ ἑνούμενον· τοῦ γὰρ ἀγαθοῦ πνεύματος μό-
νου δι’ ὅλων τε καὶ πάντων χωρεῖν «πνευμάτων νοερῶν καθα-   (15)
ρῶν λεπτοτάτων», ὡς Σολομῶντι καὶ τῇ ἀληθείᾳ δοκεῖ.
(43)   Καὶ ἴσασιν οἱ μεμυημένοι καὶ λέγουσιν οὐ συζυγίαν ὀλίγοις
μέρεσί τισιν ἢ δυνάμεσι τὴν ἀλληλουχίαν παρεχομένην, ἀλλ’ οἷον
ἀνάκρασιν εἶναι πρὸς ψυχὴν τοῦ φωτὸς τῆς χάριτος τὴν ἐνοίκησιν,
θαυμαστὴν οἵαν, ἄρρητον σχεδὸν καὶ ἀνήκουστον. Τίς γὰρ ἂν πα-
ραστήσαι λόγος πῶς καὶ διαφοιτᾷ πρὸς πᾶσαν καὶ καθ’ ἑαυτὸ   (5)
ἀνεκφοιτήτως μένει καὶ τὸ πᾶν περιέχει κἀν τῷ μέρει ἀμερῶς
χωρεῖται καὶ μεθεκτὸν γίνεται καὶ οὐδεμίαν ἔχει πρὸς τὸ με-
τέχον συμμιγῆ κοινωνίαν καὶ ἄκρατόν ἐστι καὶ ἀναφὲς καὶ ἓν
ἐν θεωρίᾳ πνεῦμα μετὰ τῶν διὰ καθαρᾶς προσευχῆς ἐντυγχα-
νόντων γίνεται κατὰ τὴν πρὸς τὸν ἴδιον πατέρα τοῦ κοινοῦ πα-   (10)
τρὸς ὑπὲρ ἡμῶν εὐχήν· «δὸς γὰρ αὐτοῖς» φησιν «ἵνα καθάπερ
ἐγώ, πάτερ, ἐν σοὶ καὶ σὺ ἐν ἐμοί, καὶ αὐτοὶ ἐν ἡμῖν ἓν ὦσιν
ἐν ἀληθείᾳ».
(44)   Καὶ τὸ ὑπερβάλλον δὲ μέγεθος τῆς πρὸς ἡμᾶς ἀγάπης τοῦ
θεοῦ διὰ τῆς ἀνακράσεως ταύτης ἐναργὲς ὅτι μάλιστα παρίστα-
ται· τὸ γὰρ ἓν ποιεῖν τὰ πλείω τῆς ἀγάπης τὸ ἰδιαίτατον· δια-
φόροις δὲ τοῖς τρόποις συναγωγὸς γίνεται τῶν διεστώτων, ὧν
οἱ πλείους δι’ ὁμοιότητος δοκοῦσι τὴν ἕνωσιν ποιεῖσθαι, διὸ καὶ   (5)
λόγος παλαιός ἐστιν ὁ καθωμιλημένος καὶ διατεθρυλλημένος οὖ-
τος· ‘ὁμοιότης φιλότης’. Ἡ δὲ τοῦ γαμηλίου συναλλάγματος
ἔχειν τι δοκεῖ τῶν ἄλλων πλέον, ἀλλ’ οὐδ’ ἐκεῖνο σύμφυσις οὐδ’
ἀνάκρασίς ἐστιν, ἀλλ’ ὁμιλίᾳ τινὶ καὶ προσκολλήσει κατὰ τὴν
γραφὴν ἓν τὰ πλείω γίνεται· «καταλείψει» γάρ φησιν «ἄνθρω-   (10)
πος τὸν πατέρα αὐτοῦ καὶ τὴν μητέρα καὶ προσκολληθήσεται
τῇ γυναικὶ αὐτοῦ καὶ ἔσονται οἱ δύο εἰς σάρκα μίαν»· καὶ σάρ-
κα μόνην, ἀλλ’ οὐχὶ καὶ πνεῦμα ἕν· ἡ δὲ τοῦ θεοῦ πρὸς τοὺς
ἠξιωμένους ἕνωσις, ἑνώσεως πάντα τρόπον ὑπερβάλλουσα τῷ @1
παντελὴς εἶναι καὶ τοῦ χωροῦντος κρεῖττον ἢ λόγος δι’ ὅλων τῶν   (15)
καθαρῶν πνευμάτων πνεύματος, καὶ τὴν τοῦ θεοῦ ἀγάπην ὑπερ-
βάλλουσαν καὶ μόνην ὄντως ταύτην ἀγάπην εἶναι παρίστησι· μό-
νη γὰρ ὑπερκοσμίως συμπτύσσει καὶ εἰς ἓν ἀραρότως συνάγει
τοὺς ἐραστάς. Τίνι δὲ τρόπῳ καὶ πρὸς τὸ συνημμένον σῶμα τῇ
καθαρᾷ ταύτῃ καὶ κεχαριτωμένῃ ψυχῇ ταύτην δι’ αὐτῆς δια-   (20)
πορθμεύει τὴν χάριν, νῦν λέγειν οὐ καιρός. Ἀλλ’ οὐχὶ καὶ τὸ
δαιμόνιον πνεῦμα δύναιτ’ ἄν ποτε δι’ ὅλης χωρῆσαι τῆς ψυχῆς
οὕτως, ἀλλ’ ἐκπεσὸν τῆς ἄνω συνοδίας ἀνακτᾶσθαι ταύτην, κα-
κῶς μέν, ἀλλ’ ὅμως δι’ ἐφέσεως καταλλήλου τῆς ἐκπτώσεως, ὡς
ἐνὸν αὐτῷ, πειρᾶται τῇ τῶν ὑπ’ αὐτοῦ φενακιζομένων πρὸς αὐτὸ   (25)
ἀφομοιώσει· τὸ δὲ ποθοῦν ἐκτρέψαν τῆς ψυχῆς, ἑτέρας μὲν πρὸς
ἕτερον, πρὸς ἓν δ’ ὅμως εἰς ἃ πάντ’ ἐκεῖνο παρετράπη, διὰ
τούτου πρὸς αὐτοὺς εἴσοδόν τε καὶ ἀνάπαυσιν εὑρόμενον τοῖς ὑπ’
αὐτοῦ παρατετραμμένοις συζυγεῖ, οἱονεὶ ζυγὸν ἕνα τὸν πρὸς τὸ
αὐτὸ φέροντα τέλος πόθον ὑπερχόμενον καὶ ὡς κράτος ἔχον αὐ-   (30)
τὸ τῆς ἀπωλείας καὶ οὐχ ἑκόντας εἶναι τοὺς ἀθλίους ἔστιν ὅτε
διὰ τῆς συζυγίας ἐπισπώμενον πρὸς ταύτην· οὕτω τοῦτο συνα-
γελάζεταί τε καὶ συνδυάζεται, τοιαύταις ἐπαφαῖς, τοιαύταις ἐ-
πιπλοκαῖς ἢ ἐγγὺς αὐτῶν· ἐπὶ τοῦ τοιούτου τοίνυν κατάλλη-
λον τὸ συζυγεῖν.   (35)
(45)   Ἡ δ’ ἀληθὴς θεωρία, πῶς ἂν εἴη συζυγία; Πῶς δὲ καὶ τὸ
φῶς τῆς ἐκείνων θεωρίας εἴη ἂν ἀληθῶς συνεπτυγμένον καὶ ἁ-
πλοῦν καὶ ἀμερές, ὃ τῶν πολλῶν καὶ πονηρῶν δοξασμάτων οὔ-
μενουν ἀπήλλαξεν αὐτούς, οὐδ’ εἰς μονοειδῆ καὶ ἀληθῆ συνήγα-
γε γνῶσιν τοὺς ὁρῶντας; Οὐ μὴν ἀλλ’ ἐπεὶ πολυσχιδὲς τὸ κα-   (5)
κὸν καὶ τὸ ἀπὸ τῆς πονηρᾶς ῥίζης δένδρον πολυφορώτατον, ἡ-
μεῖς δ’ οὐκ ἔχομεν διορατικῇ δυνάμει τῆς πιότητος διαρκῶς ἐ-
φικέσθαι τῆς ῥίζης, φέρ’ ἴδωμεν ἀπὸ τῶν καρπῶν αὖθις, δηλο-
νότι τῶν ἔργων, τὸν Σωκράτους καὶ Πλάτωνος καὶ τῶν κατ’
αὐτοὺς φωτισμόν. Πόθεν οὖν τοῦτον ἀκριβῶς ἐπιγνῶμεν; Ἆρ’   (10)
ἐκ τῶν νόμων τῆς ἀθεμιτογαμίας ἢ τῶν ἔργων τῆς παιδεραστίας @1
ἢ τῶν περὶ θεοὺς καὶ δαίμονας καὶ ἥρως δογμάτων ἢ τῆς τῶν
ψυχῶν ἡμῶν κατακεχυμένης τερατολογίας ἐκείνης, ἣ προχεῖ ταύ-
τας οὐρανόθεν καὶ μετεγχεῖ, πλαζομένας ἐν γῆς ἀπὸ σωμάτων
εἰς σώματα μὴ κατάλληλα πρὶν καταδῦναι ἢ ἀναδῦναι, ὡς ἑκά-   (15)
στη τούτων ῥοπῆς ἐδυστύχησεν ἢ εὐμοίρησεν;
(46)   Οὐδὲ τὸ συμπαρομαρτοῦν τῷ Σωκράτει δαιμόνιον, ᾧ καὶ
διετέλει διὰ βίου πειθόμενος, ὑπέφηνέ σοι τῷ καθ’ ἡμᾶς φιλοσό-
φῳ τίς ἐκείνων ὁ φωτισμός; Οὐδ’ ὑπὸ τοῦ φανέντος δράκοντος,
τοῦ πλατωνικοῦ θνῄσκοντος Πλωτίνου, συνιδεῖν ἐδυνήθης τίς ἐ-
κείνων ὁ φωτισμὸς καὶ τί τὸ συνὸν ἐκείνοις δαιμόνιον, ὃ θεῖον   (5)
ἐκεῖνος καλῶν τὸ ἐν αὐτῷ, καθάπερ αὐτὸς λέγει, θεῖον ἀνάγειν
ἔσπευδε πρὸς ἐκεῖνο καὶ διὰ βίου καὶ τελευτῶν; Ἀλλ’ ἄκου-
σον Ἀπόλλωνος τοῦ Πυθοῖ καὶ μαθήσῃ πόθεν ἐκείνοις ὁ φωτι-
σμός· ἐρομένου γὰρ Ἀμελίου τοῦ Πλωτίνου ἑταίρου, ποῦ κεχώρη-
κεν ἀποβεβιωκότος ἡ τούτου ψυχή, Ἀπόλλων αὐτὸς «ἀμφ’ ἀγα-   (10)
νοῖο φίλοιο μελίχρους ὕφηνε φωνάς», καὶ πρὸς αὐτὴν ἐπεστραμμέ-
νος τὴν Πλωτίνου ψυχὴν πρὸς τοῖς ἄλλοις ᾖσε καὶ ταῦτα·
«πολλάκι σοῖο νόοιο βολὰς λοξοῖσιν ἀταρποῖς ἰεμένας φορέεσθαι
ἐρωῇσι σφετέρῃσιν, ὀρθοπόρου ἀνὰ κύκλους, ἄμβροτόν τ’ οἶμον
ἄειραν ἀθάνατοι θαμινὴν φαέων ἀκτῖνα πορόντες· νῦν δ’ ὅτε   (15)
σκῆνος μὲν λύσαο, σῆμα δ’ ἔλειψας ψυχῆς δαιμονίης, μεθ’ ὁμή-
γυριν ἔρχεαι ἤδη δαιμονίην».
(47)   Εἶδες πόθεν ἐκείνων τὸ φῶς καὶ τίσι συντάττει τὰς ἐκείνων
ψυχάς; Τί δὲ θαυμαστὸν εἰ παρὰ τῷ τοῦ ψεύδους πατρὶ τὸ μὲν
σκότος πρὸς ἀπάτην δείκνυται φῶς, μεταβάλλει δ’ ἐψευσμένως
εἰς ἄλληλα μετὰ τῶν πραγμάτων καὶ τὰ ὀνόματα, τὸ λοξόν τε
καὶ τὸ ὀρθόν; Σὺ δ’ ὁ μετὰ τοῦ Ἀπόλλωνος πεφωτισμένους ἐ- @1   (5)
κείνους ἀνακαλῶν, τάχα καὶ πλατώνεια καὶ σωκράτεια πείσαις
ἄγειν ἡμᾶς, ἐπεὶ Πρόκλου τοῦ Λυκείου ταῦτ’ ἐπετείως ἄγοντος
φῶς ὡράθη ποτὲ τοῖς συμμύσταις τὴν κεφαλὴν αὐτοῦ περιθέον·
ἀλλὰ τοῦτ’ ἔδειξεν ἡμῖν τὸ φῶς αὖθις ὅθεν ὁ περὶ τὴν αὐτὴν
αὐτοῦ κεφαλὴν φανεὶς ἕρπων δράκων, ἤδη τελευτῶντος αὐτοῦ,   (10)
καὶ αὐτὸς δὲ οὐκ ἀπηξίωσεν ἔτι περιὼν ἐξειπεῖν ὅθεν τὸ φῶς
ἀνέλαμψεν ἐπ’ αὐτὸν ἐκεῖνο. Καθαρμοῖς γὰρ χαλδαϊκοῖς, ὡς αὐ-
τός φησι, χρώμενος «ἑκατικοῖς φάσμασι φωτοειδέσιν αὐτοπτου-
μένοις ὡμίλησε»· «τῆς δὲ Ἑκάτης σκοτεινά» φησιν ὁ ἀληθὴς
θεολόγος «τὰ φάσματα». Ὁρᾷς τρανῶς, ὅπως τὸ φῶς ἐκεῖνο   (15)
σκότος ἐστὶν αὐτόχρημα;
(48)   Τοῦτ’ ἄρα τοῦ προτέρου σκανδάλου μεῖζον καὶ ἐναργέστερον·
εἰ γὰρ θεόπτας καὶ θεοδιδάκτους καὶ ὑπὸ θεοῦ πεφωτισμέ-
νους εἶναι Σωκράτεις καὶ Πλάτωνας καταδεξαίμεθα καθάπερ δι-
καιοῖς αὐτός, καὶ τοὺς παρὰ τούτων ἀκηκοότας τὰς θείας ἀπο-
φάνσεις καὶ πιστεύσαντας θαυμαστοὺς καὶ ζηλωτοὺς τῆς προαι-   (5)
ρέσεως ἕνεκα καὶ πειθοῦς καὶ αἰδοῦς τῆς πρὸς ἐκείνους, ζηλοῦν
καὶ ἡμᾶς ἀνάγκη τούτους καὶ πιστεύειν ἐκείνοις, ὡς εἰ μὴ τῶν
ἐπιστημόνων, τῶν γοῦν θαυμασίων καὶ μακαριστῶν γενοίμεθα·
ταῦθ’ ἄρα μαντείαν μὲν τοῖς ἀρίστοις ἐγκρινοῦμεν τῶν ἐπιτη-
δευομένων ἐν ἀνθρώποις, ἀρεστοὶ δ’ ἀποφανθείημεν τῷ μαντικω-   (10)
τάτῳ Φοίβῳ, τὴν ἀνάρρησιν τῆς καθ’ ἡμᾶς σοφίας καὶ τοῦ κατ’
αὐτὴν πολλῶν ἢ πάντων διαφέρειν ἐκεῖθεν ἀναδεδομένην ἔχον-
τες βεβαίαν.
(49)   Καὶ τίς ἂν ἔτ’ ἰσχύσαι καταλέξαι λόγος τὰ ἄλλα τῆς ἀπά-
της εἴδη καὶ τὸν ὁρμαθὸν τῶν κακοδόξων δογμάτων καὶ τὸν
συρφετὸν τῶν αἰσχρῶν καὶ πονηρῶν παθημάτων καὶ τὰς ἀποματ-
τομένας ἐκ τούτων ἀνιέρους κηλῖδας τοῖς πεφωτισμένους ἐκεί-
νους ἀξιοῦσι λαλεῖν; Οὐκ ἀκούεις τοῦ λέγοντος, «βάλλε μοι Πλά- @1   (5)
τωνος τὰς ἰδέας»; Ἀνατυπώσεις δή τινας καὶ μελέτας πρὸ τῶν
ἔργων ἐν διανοίᾳ, οὔτε ἄνευ πάθους οὔσας καὶ πρεπούσας ἀν-
θρώποις μᾶλλον οἰκοδομοῦσι, δεδιόσι τὴν ἐξ ἀπερισκέπτου τού-
τοις ἔσθ’ ὅτε προσγινομένην ἀποτυχίαν, ἢ τῷ θεῷ, οὗπερ ἔργον
καὶ τὸ ἐννόημα; Εἰ δ’ ἔργον καὶ τὸ ἐννόημα, καὶ πρὸ τούτου   (10)
δεήσει παραδειγμάτων τε καὶ ἀνατυπώσεων ἄλλων, οὐκοῦν καὶ
τῶν ἰδεῶν ἔσονται ἰδέαι, καὶ τοῦτο ἐπ’ ἄπειρον, εἰ μή τι καὶ
πλέον ἐκεῖνος νέμει ταῖς εἰρημέναις ἰδέαις, καὶ πλέον κακῶς.
(50)   Ἀλλὰ τοῦτο μὲν ἀφῶμεν· ἐγὼ δ’ ἄν σοι προσθείην εἰπὼν
ὡς ‘βάλλε μὴ τὰς ἰδέας μόνον, ἀλλὰ καὶ τὰς θεωρίας καὶ τὰ
ψευδώνυμα τούτου φῶτα δι’ ὧν ἐκεῖνος τοῖς ἀπατηλοῖς δαίμο-
σι συνεζύγη καὶ δι’ ὧν ἐμυήθη, μὴ ὅτι κακοὺς ἀλλὰ καὶ ἀγα-
θοὺς εἶναι δαίμονας καὶ ψυχὴν αἰθέρος καὶ ψυχῶν περιόδους   (5)
καὶ τοὺς ἐπ’ αὐτὰς διὰ τῶν καλῶν σωμάτων οὐ καλοὺς ἔρωτας.
Τί δ’ οἱ πρῶτοι θεοὶ καὶ δεύτεροι καὶ τούτων ἔτι μείους τὴν
φύσιν τε καὶ τὴν δύναμιν, ὧν οἱ μὲν τὸ κυρτὸν τῆς οὐρανίου
σφαίρας ἐπιπορεύονται, οἱ δ’ ὑπὸ τὸ κοῖλον περινοστοῦσιν, οἱ
δ’ ἔγγειοι καὶ ὑπόγειοι, μηκέθ’ οὗτοι θνητῶν, ἀλλὰ τεθνηκότων   (10)
αὐτοκράτορες ὄντες’; Τριχθὰ γὰρ πάντα δέδασται κατ’ αὐτοὺς
φάναι, τοὺς καὶ ποιητὰς καὶ κληροδότας τῶν οἰκείων θεῶν. Τί δ’
αἱ περίεργοι θυσίαι, ψυχαγωγίαι τε καὶ θεαγωγίαι καὶ θεουργίαι
καὶ ὁ τῶν μαινομένων ἔπαινος καί, τὸ σύμπαν εἰπεῖν, ὁ περὶ τὰ
τοιαῦτα πλατὺς λῆρος καὶ σαφὴς μᾶλλον ἢ μυστικός; Ταῦτ’ ἄρα   (15)
περὶ τῶν διαπεπτωκότων ἄνωθεν καὶ τῶν ἀπὸ τούτων ἐλλαμπομέ-
νων, τουτέστι σκοτιζομένων τὸ τῆς ψυχῆς νοερόν, καὶ ἀπὸ τῆς
κάτωθεν θέας παραγεγενημένης, ἢ περὶ τῶν ὑπὲρ ἡμᾶς καὶ ἀπὸ
τῆς ἄνωθεν;
(51)   Τί δ’ ἵνα πάλιν ἀπὸ τῆς ἀληθοῦς καὶ φερωνύμου καὶ ἱερᾶς
καὶ γνησίας τῇ θεολογίᾳ φωνῆς τὰ ψευδώνυμα καὶ νόθα φαυλί- @1
σωμεν, «τί τοίνυν Ἀριστοτέλους ἡ μικρόλογος πρόνοια καὶ οἱ
θνητοὶ περὶ ψυχῆς λόγοι καὶ τἀνθρωπικὸν τῶν δογμάτων;»
Ἆρα ‘κατανενοηκότος τὴν ὑπεροχὴν τοῦ θεοῦ’ καὶ τὴν ἀξίαν   (5)
ἐξευρηκότος παντὸς μᾶλλον τῇ θείᾳ φύσει φωνὴν τὸ ὑπὲρ ἀπό-
δειξιν τοῦτο; Ἢ καὶ τοῦτο πλάνη σαφὴς ἀνθρωπίνης διανοίας
τυγχάνον, καὶ ταύτης ἐσκοτισμένης καὶ ἀντιθέου καὶ θηρωμένης
μὲν δόξαν ὡς ἐφικνουμένης, πειρωμένης δὲ διαφυγεῖν τοῦ ψεύ-
δους τὸν ἔλεγχον, ὡς ἀποδεῖξαι μὴ δυναμένης καὶ τοῖς ἄλλοις   (10)
μεταδιδόναι τῆς ὑπερφυοῦς καὶ θαυμαστῆς ἐπιστήμης καὶ τῷ δο-
κεῖν ἐξαίρειν κατασπώσης τὸ ἀπερινόητον ὕψος ἐκεῖνο καὶ ἀτα-
πείνωτον; Εἰ δὲ τῷ διδασκάλῳ τοῦθ’ ὑποκριναμένῳ μὴ συμβαί-
νειν τοῦτον τὴν γνώμην δοίημεν, καίτοι τινὰ ἂν ἔχοι τουτὶ τὸν
λόγον, δεδόσθω δ’ ὅμως· ἀλλὰ θεῶν πλῆθος σαφῶς καὶ αὐτὸς   (15)
πρεσβεύει καὶ τῷ τῶν θεῶν, ὡς αὐτός φησι, πρώτῳ τῆς κυρείας
ἥκιστα τὸ πᾶν δίδωσι, καὶ τὰς δυνάμεις ἐπιχειρεῖ καταλέγειν,
αἳ κινοῦσι τὰ θεῖα δοκοῦντά οἱ σώματα, καὶ τὸ δαιμόνιον φῦ-
λον ὑπὲρ ἡμᾶς ἅπαν τίθεται, καὶ τὸ ὑπέρσεμνον καὶ θεοπρεπὲς
μόνον, τὸ ὑπὲρ ἀπόδειξιν τοῦτο, τοῖς τοιούτοις θείοις δωρεῖται   (20)
καὶ παρὰ τοῦτο ταῦθ’ ὑπὲρ ἡμᾶς λογίζεται.
(52)   Μέγα μέντ’ ἂν εἴημεν πεποιηκότες καὶ τοῖς ἡμετέρας μοί-
ρας ὡς κοινόν τε καὶ χάριεν, εἰ κατ’ Ἀριστοτέλην καὶ τὸν τού-
του διδάσκαλον ὑπὲρ ἀπόδειξιν τὸ θεῖον νομίσαιμεν, ὅπερ ἡ κατ’
αὐτοὺς ἐπιστήμη τε καὶ θεωρία καὶ τοῖς δαίμοσιν ἀποδίδωσι·
καὶ σύ γε αὐτὸς οὐκ ἂν ἄλλως φαίης, ὥσπερ οὐδ’ ἡμεῖς, ἕως   (5)
ἂν ὑπὸ διδασκάλοις Ἀριστοτέλεσί τε καὶ Πλάτωσι προαιροίμε-
θα ζῆν. Ἀλλ’ ἡ καθ’ ἡμᾶς ἀπόδειξις καὶ τῶν καθ’ ἡμᾶς διδα-
σκάλων οὐ μόνον ἔκπτωτόν τε καὶ ἔσχατον καὶ πονηρὸν τὸ δαι-
μόνιον ἅπαν ἀποδείκνυσι γένος, πονηρὸν μὲν διὰ τὴν ἐκ τἀγα-
θοῦ φυγὴν καὶ τὴν εἰς ἡμᾶς συνεργίαν πρὸς ἔλλειψίν τε καὶ ἀ-   (10)
πολίσθησιν τὴν ἀπ’ αὐτοῦ, ἔσχατον δὲ διὰ τὸ πορρωτάτω εἶναι @1
τοῦ ἀνωτάτω, ἔκπτωτον δὲ ὡς ὑπὲρ ἡμᾶς ὂν πρότερον, εἶτ’ ἐπὶ το-
σοῦτο τῆς ἀξίας ταύτης ἀπωσμένον καὶ οὕτω πρόσυλον μᾶλλον γε-
γονὸς ἡμῶν ὡς ἀνέλπιδα τὴν εἰς ὑπερκόσμιον καὶ ἰσάγγελον τάξιν
ἐπάνοδον παντάπασιν ἴσχειν, ἥτις ἡμῖν ἐπηγγελμένη καθέστηκεν,   (15)
οὐ ταῦτα μόνον τουτὶ τὸ γένος δείκνυσιν ὄν, ἀλλὰ καὶ τοῖς ποσὶν
ἡμῶν ἐγκαλινδούμενον εἰς τὸ καταπατεῖσθαι παρ’ ἡμῶν· ἡ δ’ ἐπὶ
τῶν ἐσχάτων καὶ κατωτάτω λογικῶν οὐσιῶν τὴν ἀληθῆ θηρω-
μένη δόξαν, καὶ περὶ τῶν ἀνωτάτω καὶ ὑπὲρ ἡμᾶς ἀψευδὴς δι-
δάσκαλος ἔσται· τῶν γὰρ ἐναντίων τὴν αὐτὴν ἐπιστήμην εἶναι,   (20)
καὶ ἡ αἴσθησις ἂν διδάξειεν.
(53)   Εἶδες πόσον ἀπέχει τοῦ ὑπὲρ ἀπόδειξιν ἐκείνου ἡ ἀπόδειξις
αὕτη; Σχεδὸν ὅσον ψεύδους ἀλήθεια, καὶ γνῶσις ἀγνοίας, καὶ
τοῦ σκότους τὸ φῶς· εἴπερ ψευδοῦς μὲν καὶ ἀνοήτου καὶ σκο-
τεινῆς διανοίας ὑπὲρ ἡμᾶς τοὺς δαίμονας λέγειν τε καὶ λογίζε-
σθαι, γνώσεως δ’ ἀληθοῦς καὶ πεφωτισμένης εἰδέναι τὴν δεδο-   (5)
μένην ἡμῖν ἀξίαν «πατεῖν ἐπάνω ὄφεων καὶ σκορπίων καὶ ἐπὶ
πᾶσαν τὴν δύναμιν τοῦ ἐχθροῦ», τί δ’ ὅταν καὶ πρὸς τὴν ἀσφα-
λῆ καὶ τρανὴν καὶ ἀληθῆ δόξαν, τὴν περὶ αὐτῆς τῆς αὐτοαλη-
θείας ἀναβιβάζῃ, τοῦ πρώτου καὶ μόνου καὶ ἀπολελυμένου τοῦ
παντὸς καὶ ἁπλῶς καὶ ἀπεριορίστως καὶ αὐθυπερουσίως ὄντος;   (10)
Τί τοίνυν ἡ ἀπόδειξις ἡμῖν αὕτη, ὅτε καὶ τὴν ἀπλανῆ περὶ τού-
του χαρίζεται δόξαν; Τίς αὐτῆς προτιμῶν ἢ καὶ εἰς ἴσον ταύτῃ
τιθεὶς τὸ κατ’ Ἀριστοτέλην, ὡς αὐτὸς φῄς, ὑπὲρ ἀπόδειξιν,
οὐ τὸν οὐρανὸν εἰς γῆν κλίνει καὶ τὰ ἅγια συντάττει τοῖς
ἐναγέσιν;   (15)
(54)   Ὑπὲρ ἀπόδειξιν μὲν γὰρ λέγειν σε τὸ θεῖον καὶ ἡμεῖς συγχω-
ρήσομεν, οὐχ ἕως μέντοι κατ’ Ἀριστοτέλην τοῦτο λέγεις, ὡς νῦν
τοῦτο φῂς λέγειν· χαμερπὴς γάρ, ὦ τάν, ἡ περὶ τῶν θείων τοῦ ἀν-
δρὸς δόξα καὶ ὡς εἰπεῖν ἄδοξος· πῶς γὰρ οὔ, ὅς, ἵνα κατὰ τὸ ἀποστο-
λικὸν εἴπω, γνοὺς τὸν θεόν, οὐχ ὡς θεὸν ἐδόξασεν ἢ ἐσεβάσθη, μα- @1   (5)
ταιωθεὶς δ’ ἐν τοῖς οἰκείοις διαλογισμοῖς, δαίμοσι μὲν ἐπεφή-
μισε τὸ θεῖον, κτίσμασι δ’ ἔστιν οἷς προσεμαρτύρησε τὸ ἀγένη-
τον, ψυχῶν δὲ τῶν ἡμετέρων, τό γε εἰς αὐτὸν ἧκον, ἀπεσύλη-
σε τὸ ἀθάνατον; Ὁ γὰρ θύραθεν νοῦς οὐδὲν πρὸς ἡμᾶς· ὁ δὲ
δυνάμει τούτου χωρὶς καὶ κατ’ ἐκεῖνον αὖθις οὐδέν.   (10)
(55)   Συνῆκας ᾖ κακοῦ φέρει, φιλότης, τὸ μὴ πάντα στοιχεῖν ταῖς
θεοπνεύστοις γραφαῖς, ἀλλὰ καὶ τοὺς ἐπ’ αὐτὰς αὐταῖς χρωμέ-
νους ἐξελέγχειν ἐθέλειν, αὐτὸν δὲ ζητεῖν τὴν ὑπὲρ τοὺς πατέ-
ρας εὐσέβειαν; Ἐντεῦθεν γὰρ τοὺς μεμωραμένους σοφοὺς δεῖν
οἴεσθαι πεφωτισμένους ἀναγράφειν ἐπήρθης, οἳ καὶ τὸν θεὸν   (5)
ὑπὸ τὴν σφῶν αὐτῶν πεποίηνται νόησιν, χαλεπὸν εἶναι λέγον-
τες, ἀλλ’ οὐκ ἀδύνατον, νοῆσαι θεόν· ταῦτ’ ἐμυήθησαν τὰ ἀ-
πόρρητα ὑπὸ τοῦ διὰ φωτὸς ἐπιφανέντος αὐτοῖς. Ἀλλὰ γὰρ ἔ-
λαθον ὑπὸ τοῦ ζήλου καὶ τοῦ λόγου συναρπασθεὶς πρὸς τοὺς
κατ’ αὐτῶν μακροὺς λόγους παρὰ τὴν ἡμετέραν ἀρτίως πρόθε-   (10)
σιν· ἐπάνειμι τοίνυν, καὶ πολλὰ καὶ περὶ πολλῶν ἔτ’ ἔχων λέ-
γειν καταλείψω τὰ πλείω· μικρὰ δὲ προσειπών, ἔπειτα τῷ κα-
λῷ τῆς ἀγάπης προσρήματι τὸν λόγον ἐπισφραγίσομαι· ταύτῃ
γὰρ οἶδα καὶ σὲ μετάμελον ἐσόμενον ἕξων τοῦ λήγειν ἔτ’ ἐπὶ
δυσφήμων ἀφέμενον.   (15)
(56)   Ἐκεῖνοι μὲν οὖν, οὓς ἔξω σοφοὺς τῇ καθ’ ἡμᾶς ἐκκλησίᾳ
νενομισμένον καλεῖν, ὡς ἔξω δηλαδὴ καθεστῶτας τῆς ἱερᾶς περὶ
θεοῦ γνώσεως, ἐκεῖνοι τοίνυν, οὐδ’ ὅτι τοῖς ἀνθρώποις ἀκατά-
ληπτος ὁ θεὸς ἐνενόησαν, δυσκατάληπτον εἰπόντες αὐτόν· ἡμεῖς
δέ, μὴ ὅτι τῷ καθ’ ἡμᾶς νῷ, ἀλλὰ καὶ αὐτοῖς τοῖς ὑπεξῃρημέ-   (5)
νοις πάσης περιπεζίας ὑφέσεως καὶ διὰ τὸ ὑπεραναβεβηκὸς τῶν
ἐγγιζόντων καὶ λειτουργούντων τῇ θείᾳ μεγαλειότητι κτισμάτων
νοῖς, θρόνοις ὀνομαζομένοις, ἀκατάληπτον ἴσμεν τὸν θεόν. Οὐ
μὴν τῷ πάντων ὑπεξῃρῆσθαι τὰ θεῖα καὶ ἀποδείξεως τελέως ὑ-
πεξῃρῆσθαι λέγομεν, μᾶλλον μὲν οὖν λέγομεν μέν, ἀλλ’ οὐ ταύ- @1   (10)
της ἣν σύ, καίτοι θέλων ἐς τὰ μάλιστα ἀποσεμνύνειν, ὅμως ἐπὶ
τοσοῦτο λέγεις εὐπερίτρεπτον ὡς ὑφ’ ἑνὸς καὶ τοῦ τυχόντος ἀν-
τιλεγομένην ἀνίστασθαι καὶ μηκέτ’ ἀπόδειξιν εἶναι δύνασθαι.
(57)   Ὁ γὰρ ἀποδεικτικός, καθάπερ αὐτὸς φῄς, συλλογισμὸς «πᾶ-
σιν ἁπλῶς δοκεῖ εἶναι ἀληθὴς καὶ ἀμφισβήτησις περὶ αὐτοῦ οὐδε-
μία συνίσταται»· καὶ οὐδ’ ἐκεῖνο ἐνεθυμήθης ὡς, εἰ μηδὲν ἄλλο,
διὰ γοῦν τὰς πυρωνείους ἐποχάς, ἀπόδειξις λοιπὸν τοιαύτη παν-
τάπασιν οὐκ ἔσται, καὶ δι’ ὧν καταδησάμενος τὴν λογιστικὴν   (5)
ἁρμονικὴν καὶ ἀστρῴαν ἐπιστήμην φέρεις, αἱ γεωμετρικαὶ ἀ-
νάγκαι δηλαδὴ τῶν ἀραχνίων νημάτων ἀδρανέστεραι γενήσονται
καὶ διαπεσοῦνταί σου λυθεῖσαι τῆς σῆς ἀποδεικτικωτάτης δια-
νοίας· πῶς γὰρ ἂν καὶ φύσει γνωρίμους σχοίης τὰς προτάσεις,
ἐπεὶ καὶ Σέξτῳ καὶ Πύρωνι καὶ τοῖς κατ’ ἐκείνους οὐκ ἔνι   (10)
συνδοκεῖν;
(58)   Οὐ ταύτης οὖν ὑπέρτερα τὰ θεῖα, οὐδὲ γὰρ τὸν ἥλιον ἐρεῖ
τις φανότερον πυγολαμπίδος, ἀλλὰ καὶ τῆς πατροπαραδότου,
καὶ οὐδὲ τοῦτ’ ἄπο τῆς ἐκείνων γνώμης, προσάγομεν δ’ ὅμως
χρείας καλούσης τὴν δυνατήν, καὶ ταύτης ἀρχὴν ἔχοντες τὴν
πνευματοκίνητον δύναμιν, καθ’ ἣν ὑπὲρ νοῦν τοῖς ὑπὲρ νοῦν ὡ-   (5)
μιληκότες οἱ θεόσοφοι θεολόγοι θεοχαρίστως τε ἐδιδάχθησαν
καὶ θεομιμήτως ἡμᾶς ἐδίδαξαν. Ὡς γάρ, εἰ καὶ πάντων ὑπεξῄ-
ρηται τὰ θεῖα καὶ λόγου πάντως παντός, ὕμνου τε καὶ δόξης
ἡστινοσοῦν, ἀλλὰ καὶ λόγον λαλοῦμεν περὶ θεοῦ καὶ ὑμνοῦμεν
καὶ δοξάζομεν κατὰ τὸ ἐγχωροῦν αὐτὸν ἔργοις τε καὶ λόγοις   (10)
καὶ πάθεσι καὶ δόξαν θεοῦ καλοῦμεν, καὶ ὕμνον θεοῦ τὴν παρ’
ἡμῶν αὐτῶν δοξολογίαν ἀναφερομένην λέγομεν, οὕτω καὶ συλ-
λογιζόμεθα καὶ ἀποδείκνυμεν καὶ τὸν ἐπὶ τὰ θεῖα συλλογισμὸν
ἀπόδειξιν καλοῦμεν, κἂν εἰς ὦτα ἀκουόντων λέγωμεν κἂν μή,
ἐπεὶ μηδὲ πᾶσα διάλεξις καὶ διαλεκτική· κἀκ τοῦ σεμνοτέρου @1   (15)
δεῖν οἰόμεθα καλεῖν αὐτόν, οὐ τοὺς οἰκείους λόγους, ὡς ἄν τις
οἰηθείη, σεμνύνοντες, ἀλλ’ ὅτι περὶ θεοῦ σεμνοτέρως προσαγο-
ρεύοντες καὶ ταῖς τῶν πατέρων συνῳδὰ φωναῖς καὶ κατ’ οὐδὲν
ἀποτρόπου τῶν θεοπαραδότων λογίων.
(59)   Εἶεν· ἐκεῖνό γε μὴν ἀρτίως καταξίωσον ἐπὶ νοῦν λαβεῖν ὡς
ἀπὸ τῶν αὐτῶν καὶ κατὰ σὲ διελεξάμην πρὸς σέ, κἄν τι μὴ
λίαν εὔφημον ἀγαπᾶν ὡς σόν· «ἑὸν γάρ» φασι «κακόν, ἀγα-
πητόν». Μὴ δὴ πρὸς ἡμᾶς ἀπεχθῶς σχοίης, μηδ’ ἀνῇς φιλῶν ἢ
πρότερον, καθάπερ δὴ καὶ ἡμεῖς· οὕτω γάρ, εἰ καὶ τὰ τῶν λό-   (5)
γων ἡμῖν οὕτω συμβὰν ἀντιτέτακται, ἀλλ’ ἐν τῷ φιλοῦντι τῆς
ψυχῆς ἀδιαλώβητον ἕξομεν τὸ τῆς εἰρήνης καλόν· εἴη, σοφώτα-
τε ἀνδρῶν, οὐκ ὀκνήσαιμι δ’ ἂν εἰπεῖν καὶ φιλούντων τε καὶ
φιλουμένων ἄριστε, καὶ ἰδεῖν ἡμᾶς ἀλλήλους καὶ περιχυθῆναι
ἀλλήλοις καὶ δι’ ἀλλήλων ἀσπασμὸν ἡμῖν γενέσθαι τὸν αὐτὸν   (10)
ἐν ἁγίῳ φιλήματι. @1
