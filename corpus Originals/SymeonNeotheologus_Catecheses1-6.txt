SYMEON Neotheologus, Catecheses 1-34. {3116.009}

ΑΙ ΚΑΤΗΧΗΣΕΙΣ ΤΟΥ ΟΣΙΟΥ ΠΑΤΡΟΣ ΗΜΩΝ ΣΥΜΕΩΝ
ΤΟΥ ΝΕΟΥ ΘΕΟΛΟΓΟΥ, ΗΓΟΥΜΕΝΟΥ ΚΑΙ ΠΡΕΣΒΥ-
ΤΕΡΟΥ ΜΟΝΗΣ ΤΟΥ ΑΓΙΟΥ ΜΑΜΑΝΤΟΣ ΤΗΣ ΞΗΡΟ-
ΚΕΡΚΟΥ.

(pin)   Περὶ ἀγάπης. Καὶ ποῖαί εἰσι τῶν πνευματικῶν ἀνδρῶν   (5)
αἱ ὁδοὶ καὶ αἱ πράξεις. Καὶ μακαρισμὸς πρὸς τοὺς ἔχοντας
τὴν ἀγάπην ἐγκάρδιον. Λόγος πρῶτος.
  Περὶ τοῦ φεύγειν τοὺς λοιμοὺς καὶ φθοροποιοὺς τῶν
ἀνθρώπων καὶ τοὺς λόγους αὐτῶν ἀποπέμπεσθαι καὶ πρὸς
ἐργασίαν τῆς ἀρετῆς ἀναστῆναι. Ἔτι δὲ καὶ περὶ τοῦ δεῖν   (10)
σκοπεῖν εἰ τὰ τῶν μακαρισμῶν τοῦ Χριστοῦ ἐν ἑαυτοῖς
ἔχομεν. Καὶ περὶ δακρύων καὶ κατανύξεως. Λόγος δεύτερος.
  Περὶ τοῦ ὅτι χρὴ καλῶς ὑποτάσσεσθαι καὶ μὴ ἐπιλαν-
θάνεσθαι τῶν συνθηκῶν ὧν πρὸς Θεὸν συνεθέμεθα. Καὶ
ὅτι οὐ δεῖ γογγύζειν ἐπὶ ταῖς παννύχοις ἀγρυπνίαις τῶν   (15)
ὄρθρων. Λόγος τρίτος.
  Περὶ μετανοίας καὶ κατανύξεως. Καὶ ἐκ ποίων ταύτην
ἔργων κτήσασθαι δυνατόν. Καὶ ὅτι ἄνευ δακρύων ἀδύνατον
εἰς καθαρότητα καὶ ἀπάθειαν ἐλάσαι τινά. Λόγος τέταρτος. @1
  Περὶ μετανοίας. Καὶ ὅτι οὐκ ἀρκεῖ ἡμῖν ἡ τῶν ἐνόντων   (20)
μόνον διάδοσις καὶ ἡ ἀπογύμνωσις αὐτὴ τῶν πραγμάτων εἰς
κάθαρσιν ψυχῆς, ἐὰν μὴ καὶ τὸ πένθος κτησώμεθα. Καὶ
περὶ τῆς τοῦ Ἀδὰμ ἐξορίας. Καὶ ὅτι εἰ μετενόησε παραβάς,
οὐκ ἂν τοῦ παραδείσου ἐξέπεσε. Καὶ οἷον ἀγαθὸν εἰργάσατο
αὐτοῦ ἡ μετὰ τὴν ἔκπτωσιν μετάνοια. Καὶ περὶ τῆς δευτέρας   (25)
τοῦ Κυρίου παρουσίας καὶ τῆς τῶν ἁμαρτωλῶν κατακρίσεως.
Καὶ πρὸς τὸ τέλος, ἔλεγχος τῶν ἐν κακίᾳ καὶ ὑποκρίσει
ζώντων. Λόγος πέμπτος.
  Περὶ ἐργασίας πνευματικῆς. Καὶ τίς ἦν ἡ ἐργασία τῶν
παλαιῶν ἁγίων. Καὶ πῶς ταύτην κατορθῶσαι δυνάμεθα ἵνα   (30)
καὶ μέτοχοι ὥσπερ ἐκεῖνοι τοῦ Παναγίου γενώμεθα Πνεύμα-
τος. Λόγος ἕκτος.
  Περὶ προσπαθείας τῆς εἰς τοὺς συγγενεῖς. Καὶ τίς ἡ
ἀπάτη αὐτῆς καὶ εἰς οἷον βόθρον καὶ δεσμὸν κατάγει τοὺς
κρατουμένους ὑπ’ αὐτῆς. Καὶ περὶ ἀπογνώσεως καὶ τῆς   (35)
ἐν ταύτῃ διαφορᾶς. Καὶ τί ἐστι τὸ «Ὁ πιστεύσας καὶ
βαπτισθεὶς σωθήσεται, ὁ δὲ ἀπιστήσας κατακριθήσεται.»
Λόγος ἕβδομος.
  Περὶ τελείας ἀγάπης καὶ τίς ἡ ταύτης ἐνέργεια. Καὶ
ὅτι ἐὰν μὴ διὰ σπουδῆς ἐντεῦθεν ἤδη τῆς τοῦ Πνεύματος   (40)
μεθέξεως γενώμεθα μέτοχοι, οὐδὲ πιστοὶ καὶ χριστιανοὶ
μεθέξεως γενώμεθα μέτοχοι, οὐδὲ πιστοὶ καὶ χριστιανοὶ
δυνάμεθα εἶναι, ἀλλ’ οὐδὲ υἱοὶ καὶ τέκνα Θεοῦ χρηματίσομεν.
Λόγος ὄγδοος.
  Περὶ ἐλεημοσύνης. Καὶ τίς ἐστιν ὁ πεινῶντα τὸν Θεὸν
τρέφων καὶ διψῶντα ποτίζων καὶ τὰ ἑξῆς καὶ πῶς τοῦτό   (45)
τινι κατορθωθήσεται. Καὶ ὅτι εἰ μή τις καὶ ἐν ἑαυτῷ ταῦτα @1
πάντα ποιήσει καὶ θρέψει καὶ ποτίσει καὶ ἐνδύσει Χριστόν,
οὐδὲν ὠφεληθήσεται ἐκ τοῦ ταῦτα μόνον ποιεῖν εἰς τοὺς
πένητας, ἑαυτὸν δὲ ἄτροφον παρορᾶν καὶ γυμνὸν τῆς
δικαιοσύνης τοῦ Θεοῦ. Λόγος ἔνατος.   (50)
  Περὶ μετοχῆς τοῦ Ἁγίου Πνεύματος καὶ ἁγιωσύνης καὶ
τελείας ἀπαθείας. Καὶ ὅτι ὁ ἀγαπῶν τὴν ἐξ ἀνθρώπων
δόξαν οὐδὲν ἐκ τῶν λοιπῶν ἀρετῶν ὠφελεῖται, κἂν πάσας
κατώρθωσε. Λόγος δέκατος.
  Περὶ νηστείας. Καὶ ὅτι οὐ χρὴ τὸ τῆς νηστείας ὠφέλιμον   (55)
ἐν τῇ πρώτῃ καὶ μόνῃ τῶν νηστειῶν ἑβδομάδι σπουδαίως
τηρεῖν καὶ ἀσπάζεσθαι, ἀλλὰ τὴν ἴσην καὶ τὴν αὐτὴν σπουδὴν
ἐν πάσαις ταῖς ἑβδομάσι τῶν νηστειῶν ἀναγκαῖον τοῖς
σπουδαίοις διατηρεῖν. Λόγος ἑνδέκατος.
  Περὶ ἐγκρατείας καὶ ὑπομονῆς εἰς τὴν ἐργασίαν τῶν   (60)
ἀρετῶν ἐν τῷ καιρῷ τῆς νηστείας. Καὶ περὶ σιωπῆς. Καὶ
ὅπως δεῖ ἐν πάσῃ τῇ νηστείᾳ διάγειν τοὺς ἀγωνιζομένους
ἐν ἀληθείᾳ. Λόγος δωδέκατος.
  Περὶ τῆς τοῦ Χριστοῦ ἀναστάσεως. Καὶ ὁποία τίς ἐστιν
ἢ πῶς ἐν ἡμῖν γίνεται ἡ ἀνάστασις τοῦ Χριστοῦ καὶ ἐν   (65)
αὐτῇ πάλιν ἡ ἀνάστασις τῆς ψυχῆς. Καὶ τί τὸ μυστήριον
ταύτης τῆς ἀναστάσεως. Λόγος δέκατος τρίτος.
  Περὶ μετανοίας καὶ ἀρχῆς βίου μοναδικοῦ. Καὶ πῶς τις
ὁδῷ καὶ τάξει προβαίνων εἰς ἀρετὴν ἐν τῇ τῶν ἐντολῶν
ἐργασίᾳ εἰς τελειότητα ἔρχεται. Λόγος δέκατος τέταρτος. @1   (70)
  Περὶ ἐμπαθοῦς καὶ ἀπίστου καὶ πονηρᾶς διαθέσεως.
Καὶ τίς ἡ ἕνωσις τοῦ Θεοῦ πρὸς τοὺς υἱοὺς τοῦ φωτός,
καὶ τίνα τρόπον ἐν αὐτοῖς αὕτη γίνεται. Καὶ πρὸς τὸ τέλος,
καταδρομὴ τῶν ἀναξίως κατατολμώντων τῆς ἀρχιερωσύνης.
Λόγος δέκατος πέμπτος.   (75)
  Περὶ τῶν ἐνεργειῶν τοῦ Πνεύματος τοῦ Ἁγίου. Καὶ τίς
ἡ θεωρία τῶν μυστηρίων αὐτοῦ. Καὶ ὅπως τοῖς καθαροῖς
τὴν καρδίαν ἀποκαλύπτονται. Καὶ διήγησις ἐκ προοιμίων
ἐπωφελὴς περί τινος ὑποτακτικοῦ λαβόντος Πνεῦμα Ἅγιον
ταῖς εὐχαῖς τοῦ πνευματικοῦ πατρὸς αὐτοῦ. Λόγος δέκατος   (80)
ἕκτος.
ἕκτος.
  Περὶ θεωρίας καὶ ἀποκαλύψεως καὶ πεφωτισμένης εὐχῆς.
Καὶ ὅπως ὁ ὑπὸ τῆς ἀγάπης κατασχεθεὶς τοῦ Θεοῦ καὶ
εἰς βάθος ταπεινοφροσύνης ἐλάσας ἐνεργεῖται ὑπὸ τοῦ Πνεύ-
ματος τοῦ Ἁγίου. Λόγος δέκατος ἕβδομος.   (85)
  Περὶ τῶν μεθόδων τοῦ πονηροῦ ὧν ὑποβάλλει τοῖς
φιλοπρωτεύουσι καὶ κουφοτέροις τῶν ἀδελφῶν, ὁπόταν ὁ
ποιμὴν ἐξ ἀνθρώπων γένηται. Καὶ ὅτι χρὴ τοὺς μὲν ἀναξίως
ἐπιπηδῶντας τῇ ἀρχῇ πάσῃ κωλύειν σπουδῇ, τοῖς δὲ
πνευματικοῖς καὶ ἁγίοις συνωθεῖν ἐπὶ τούτῳ καὶ συνεργεῖν.   (90)
Καὶ πρὸς τὸ τέλος, πρὸς τὸν ποιμένα. Λόγος δέκατος ὄγδοος.
  Ὅτι οὐ χρὴ ἐπὶ μόνοις τοῖς λόγοις καὶ ταῖς ὑποσχέσεσι
τῶν ἀνθρώπων θαρρεῖν, ἀλλ’ ἐκ τῶν ἔργων τὸ πιστὸν
βεβαιοῦσθαι τῶν λόγων αὐτῶν χρή. Καὶ οἵα τίς ἐστιν ἡ
τῶν ἀληθινῶν διδασκάλων διάθεσις καὶ ἀγάπη πρὸς τοὺς   (95)
μαθητευομένους αὐτοῖς. Καὶ ὁποῖα τὰ σπλάγχνα καὶ ἡ @1
φροντὶς αὐτῶν. Καὶ ὅπως ὑπὲρ αὐτῶν ἐντυγχάνουσι τῷ Θεῷ.
Λόγος δέκατος ἔνατος.
  Περὶ ἀποταγῆς καὶ ἐκκοπῆς θελήματος, πρὸς τοὺς
αἰτήσαντας γράψαι αὐτοῖς πῶς ὀφείλει τις τὸν ἀσκητικὸν   (100)
διανύσαι βίον. Καὶ ὅτι καλὸν ἐπὶ τούτῳ καὶ ἐπωφελὲς
ἐμπείρῳ χρήσασθαι ὁδηγῷ ἤγουν πατρὶ πνευματικῷ εἰς τὸ
μαθεῖν τὰ τῆς ἀρετῆς καὶ τῆς ἀσκητικῆς τέχνης τὴν δυσ-
κατόρθωτον ἐργασίαν. Καὶ περὶ πίστεως τῆς εἰς τοὺς πνευμα-
τικοὺς πατέρας. Καὶ περὶ θεωρίας θείου φωτός, ὑφ’ οὗ πᾶσα   (105)
φωτιζομένη ψυχὴ προκόπτει εἰς ἀγάπην Θεοῦ. Λόγος
εἰκοστός.
  Περὶ μνήμης θανάτου. Καὶ οἷον ἀγαθὸν τέλος δέδωκεν
ὁ τρισόλβιος αὐτοῦ ἀδελφὸς Ἀντώνιος. Καὶ πρὸς τὸ τέλος,
ἐπιτάφιος πρὸς αὐτόν. Λόγος εἰκοστὸς πρῶτος.   (110)
  Περὶ πίστεως. Καὶ διδασκαλία περὶ τῶν λεγόντων μὴ
εἶναι δυνατὸν ἐν μέσῳ τῶν βιωτικῶν τὸ τέλειον φθάσαι
τῶν ἀρετῶν. Καὶ διήγησις ἐκ προοιμίων ἐπωφελής. Λόγος
εἰκοστὸς δεύτερος.
  Περὶ μετανοίας καὶ φόβου Θεοῦ. Καὶ ὁποῖον ἀγῶνα ἔχει   (115)
ψυχῆς καὶ πόνον καρδίας ὁ μετὰ συντετριμμένου τοῦ
πνεύματος μετανοῶν. Καὶ τίνα εἰσὶν ἃ λέγει καὶ πρὸς τὸν
φιλάνθρωπον Κύριον εὔχεται. Λόγος εἰκοστὸς τρίτος.
  Περὶ γνώσεως πνευματικῆς. Καὶ ὅτι ὁ ἐγκεκρυμμένος
τοῦ Πνεύματος θησαυρὸς ἐν τῷ γράμματι τῆς θείας Γραφῆς   (120)
οὐ πᾶσιν εὔδηλός ἐστι καὶ τοῖς βουλομένοις, ἀλλὰ μόνοις @1
οὐ πᾶσιν εὔδηλός ἐστι καὶ τοῖς βουλομένοις, ἀλλὰ μόνοις @1
ἐκείνοις τοῖς τὸν διανοίγοντα τὸν νοῦν κτησαμένοις εἰς τὸ
συνιέναι τὰς Γραφάς. Λόγος εἰκοστὸς τέταρτος.
  Περὶ ἀλλοιώσεων ψυχῆς τε καὶ σώματος τῶν ἐξ ἀέρος,
τῶν ἐκ στοιχείων, τῶν ἐκ βρωμάτων καὶ τῶν ἐκ δαιμόνων   (125)
ἐπιγινομένων ἡμῖν. Λόγος εἰκοστὸς πέμπτος.
  Περὶ ἀρχῆς βίου λίαν ἐπωφελοῦς καὶ σωτηρίου, ἁρμοζούσης
τοῖς ἄρτι τῷ κόσμῳ καὶ τοῖς ἐν κόσμῳ ἀποτασσομένοις
καὶ πρὸς τὸν μοναδικὸν ἀποτρέχουσι βίον. Καὶ διδασκαλία
εἰς ἀρχαρίους λυσιτελεστάτη. Λόγος εἰκοστὸς ἕκτος.   (130)
  Περὶ τοῦ μὴ ἀμελῶς ἔχειν περὶ τὴν ἐργασίαν τῶν τοῦ
Θεοῦ ἐντολῶν, μηδὲ καταφρονεῖν μιᾶς καὶ μόνης αὐτῶν,
ἀλλ’ ἀγωνίζεσθαι τηρεῖν ὁμοῦ πάσας ἵνα μὴ ὡς καταφρονηταὶ
ἔξω τοῦ νυμφῶνος ἀποκλεισθῶμεν. Καὶ περὶ τοῦ ὑπομένειν
γενναίως τοὺς πειρασμούς. Λόγος εἰκοστὸς ἕβδομος.   (135)
  Περὶ τῆς ἐκ τοῦ Πνεύματος ἐγγινομένης τοῖς ἀγωνιζο-
μένοις καὶ πρὸ τοῦ θανάτου ζωοποιοῦ νεκρώσεως. Καὶ ὅτι
οἱ ἐν τῇ χάριτι ὑπὲρ τὸν νόμον γενόμενοι τὴν τοῦ θείου
φωτὸς χάριν γνωστῶς ἐν ἑαυτοῖς λαμβάνουσιν· οἱ γὰρ μὴ
λαβόντες ἤδη τοῦτο τὸ φῶς κατὰ τὴν παροῦσαν ζωὴν μηδὲ   (140)
καθορῶντες αὐτὸ ἔτι ὑπὸ τὴν σκιὰν τοῦ νόμου εἰσὶ καὶ
κριθήσονται ὑπ’ αὐτοῦ. Καὶ ὁποῖον δεῖ εἶναι τόν τε προηγού-
μενον καὶ τὸν ἱερέα, τὸν δεσμεῖν καὶ λύειν ἄνωθεν λαβόντα
τὴν ἐξουσίαν. Καὶ ὅτι τῷ ἀληθῶς ἱερουργοῦντι καὶ ὑπὸ τοῦ
θείου καταλαμπομένῳ φωτὸς πάντες κατάδηλοι, αὐτοί τε @1   (145)
οἱ Πνεύματι περιπατοῦντες Θεοῦ καὶ οἱ μήπω τὸν χοϊκὸν
ἐκδυσάμενοι ἄνθρωπον. Λόγος εἰκοστὸς ὄγδοος.
  Περὶ τοῦ μὴ δεῖν λέγειν ὅτι ἀδύνατον νῦν εἰς ἄκρον
ἐλθεῖν ἀρετῆς τὸν βουλόμενον καὶ τοῖς πάλαι ἁμιλληθῆναι
ἁγίοις. Καὶ ὅτι πᾶς ὁ τὰ ἐναντία διδάσκων τῶν θείων   (150)
Γραφῶν νέαν αἵρεσιν τοῖς πειθομένοις αὐτῷ δογματίζει.
Καὶ περὶ δακρύων, ὅτι ἐκ φύσεως ἡμῖν τὰ δάκρυα πρόσεστι.
Λόγος εἰκοστὸς ἔνατος.
  Περὶ μετανοίας καὶ ἀρχῆς ἐπαινετοῦ βίου, ὅπως τὸν
μετανοοῦντα χρὴ καθ’ ἑκάστην ποιεῖν. Ἐν ᾧ καὶ περὶ δακρύων   (155)
ἅμα καὶ κατανύξεως. Λόγος τριακοστός.
  Περὶ τοῦ πῶς δεῖ ἕκαστον ἑαυτὸν ἐπισκέπτεσθαι καὶ τὰ
καθ’ ἑαυτὸν ἐπιμελῶς ἐρευνᾶν. Καὶ πῶς τὰ ἑαυτοῦ ἀντιπα-
ρατιθέναι χρὴ ταῖς ἐντολαῖς τοῦ Χριστοῦ. Λόγος τριακοστὸς
πρῶτος.   (160)
  Περὶ βλασφημίας. Καὶ ὅτι ὁ λέγων μὴ δύνασθαί τινα κατὰ
  Περὶ βλασφημίας. Καὶ ὅτι ὁ λέγων μὴ δύνασθαί τινα κατὰ
τὴν παροῦσαν γενεὰν ἐν μετοχῇ τοῦ Ἁγίου γενέσθαι
Πνεύματος, ἀλλὰ καὶ ὁ διαβάλλων τὰς ἐνεργείας τοῦ
Πνεύματος καὶ τῷ ἐναντίῳ ταύτας ἐπιφημίζων, αἵρεσιν
νέαν εἰς τὴν τοῦ Θεοῦ ἐκκλησίαν ἀνακαινίζει. Λόγος τρια-   (165)
κοστὸς δεύτερος.
  Περὶ μετοχῆς Πνεύματος Ἁγίου. Καὶ ὅτι ἀδύνατον
ἄλλως βεβαιωθῆναι τὰ ἔργα τῆς ἀρετῆς, εἰ μὴ δι’ ἐπιδημίας
τοῦ Πνεύματος, οὗ χωρὶς οὐδεὶς πρὸς ἀρετὴν κατευθύνεται, @1
οὐδὲ ἄλλους ὠφελεῖν δύναται ἢ ἀλλοτρίους δέχεσθαι   (170)
λογισμούς. Καὶ περὶ τὸ ἴσον κατὰ πάντα καὶ ὡσαύτως ὂν
τῆς τρισυποστάτου Θεότητος. Λόγος τριακοστὸς τρίτος.
  Ὅτι οὐκ ἀκίνδυνον τὸ διδόμενον ἡμῖν παρὰ Θεοῦ τάλαντον
κατορύττειν· χρὴ γὰρ δημοσιεύειν αὐτὸ καὶ τοῖς πᾶσιν
ὑποδεικνύειν καὶ τὰς εὐεργεσίας Θεοῦ εὐγνωμόνως ἀνακη-   (175)
ρύττειν εἰς τὴν τῶν ἀκουόντων ὠφέλειαν, κἄν τινες ἀπαρέσ-
κωνται. Λόγος τριακοστὸς τέταρτος.
  Τοῦ αὐτοῦ. Εὐχαριστία πρὸς Θεὸν ὑπὲρ ὧν ἠξίωται
δωρεῶν. Καὶ εἰσήγησις ὅπως τοῖς κεκαθαρμένοις τῇ καρδίᾳ
Θεὸς ἀεὶ ἐπιφαίνεται καὶ ἐν ποίοις τοῖς πράγμασι καὶ   (180)
γνωρίσμασι. Λόγος τριακοστὸς πέμπτος. @1
ΤΟΥ ΟΣΙΟΥ ΠΑΤΡΟΣ ΗΜΩΝ ΣΥΜΕΩΝ ΤΟΥ
ΝΕΟΥ ΘΕΟΛΟΓΟΥ, ΗΓΟΥΜΕΝΟΥ ΚΑΙ ΠΡΕΣΒΥ-
ΤΕΡΟΥ ΜΟΝΗΣ ΤΟΥ ΑΓΙΟΥ ΜΑΜΑΝΤΟΣ.

(1)   Περὶ ἀγάπης. Καὶ ποῖαί εἰσι τῶν πνευματικῶν ἀνδρῶν   (4p)
αἱ ὁδοὶ καὶ αἱ πράξεις. Καὶ μακαρισμὸς πρὸς τοὺς ἔχοντας   (5p)
τὴν ἀγάπην ἐγκάρδιον. @1   (6p)
Λόγος Αʹ.   

  Ἀδελφοὶ καὶ πατέρες, θέλω πρὸς ὑμᾶς λαλεῖν τὰ συν-   (8)
τείνοντα πρὸς ὠφέλειαν ψυχῆς καὶ αἰδοῦμαι, μάρτυς μου ὁ
Χριστὸς ἡ ἀλήθεια, τὴν ἀγάπην ὑμῶν, γινώσκων μου τὸ   (10)
ἀνάξιον. Διὰ τοῦτο γὰρ ἀεὶ σιωπᾶν ἐβουλόμην, ὡς οἶδεν ὁ
Κύριος, καὶ μηδὲ ἀνανεύειν τὸ σύνολον καὶ πρόσωπον
ἀνθρώπου ὁρᾶν, κατακρίνουσαν ἔχων μου τὴν συνείδησιν,
ὅτι κατετάγην ὅλως ἐγὼ προηγεῖσθαι πάντων ὑμῶν ἀναξίως,
ὡς τὴν ὁδὸν ἐπιστάμενος, ὁ μηδὲ τὰ ἐν ποσὶν εἰδώς, μηδὲ   (15)
ἁψάμενος ἀκμὴν τῆς φερούσης ὁδοῦ πρὸς τὸν Θεόν. Τοίνυν
καὶ λύπη με διὰ τοῦτο οὐ μικρὰ καὶ ἡ τυχοῦσα κατέχει,
ὅτι ὁδηγεῖν ὑμᾶς τοὺς τιμιωτάτους ὁ ταπεινὸς προκριθείς,
οὓς ἔχειν αὐτὸς ὁδηγοὺς μᾶλλον ὤφειλον, ὡς πάντων ἔσχατος
ὑπάρχων καὶ χρόνῳ καὶ ἡλικίᾳ, τὸν ἔμπρακτον οὐκ ἔχω   (20)
 
ὑπάρχων καὶ χρόνῳ καὶ ἡλικίᾳ, τὸν ἔμπρακτον οὐκ ἔχω   (20)
καὶ ἐμμάρτυρον λόγον ἀπὸ τοῦ βίου εἰς τὸ παρακαλεῖν ὑμᾶς
καὶ ὑπομιμνήσκειν τὰ περὶ τῶν νόμων καὶ τοῦ θελήματος
τοῦ Θεοῦ, ἐπειδὴ καὶ περὶ ὧν λαλεῖν βούλομαι, οἶδα μηδὲν
ἐξ αὐτῶν διαπραξάμενός ποτε. Οἶδα δὲ ἀκριβῶς ὅτι ὁ
Κύριος καὶ Θεὸς ἡμῶν οὐχὶ τὸν λέγοντα μακαρίζει μόνον,   (25)
ἀλλὰ τὸν πρὸ τοῦ εἰπεῖν καὶ πράξαντα· «Μακάριος γάρ,
φησίν, ὁ ποιήσας καὶ διδάξας· οὗτος μέγας κληθήσεται ἐν @1
τῇ βασιλείᾳ τῶν οὐρανῶν.» Τοῦ γὰρ τοιούτου διδασκάλου
καὶ οἱ μαθηταὶ ἀκούοντες, μιμεῖσθαι αὐτὸν γίνονται πρόθυμοι
καὶ οὐ τοσοῦτον ἐκ τῶν ἐκείνου λόγων δέχονται τὴν ὠφέλειαν,   (30)
ὅσον ἀπὸ τῶν καλῶν αὐτοῦ πράξεων διεγείρονται καὶ τὰ
αὐτὰ ποιεῖν ἀναγκάζονται, ὅπερ αὐτὸς ἐγὼ ἐν ἐμαυτῷ οὐκ
ἐπίσταμαι· οὐδὲν γὰρ ἀγαθὸν ἐμαυτῷ σύνοιδα. Ἀλλὰ
δέομαι καὶ παρακαλῶ πάντας ὑμᾶς, ἀγαπητοὶ ἀδελφοί μου,
μὴ εἰς τὸν διακεχυμένον μου βίον ὁρᾶν, ἀλλ’ εἰς τὰ τοῦ   (35)
Κυρίου προστάγματα καὶ εἰς τὰς τῶν πατέρων ἡμῶν τῶν
ἁγίων διδασκαλίας. Οὐδὲν γὰρ οἱ φωστῆρες ἔγραψαν ἐκεῖνοι,
ὅπερ πρότερον οὐκ ἐποίησαν καὶ ποιήσαντες οὐ κατώρθωσαν.
  Τοιγαροῦν καὶ γενέσθω κοινὴ μία ἡμῖν ἡ ὁδός, αἱ ἐντολαὶ
τοῦ Χριστοῦ, πρὸς οὐρανὸν ἡμᾶς καὶ Θεὸν ἐπανάγουσαι.   (40)
Εἰ γὰρ καὶ διαφόρους ὁ λόγος ὁδοὺς ὑπογράφει, ἀλλ’ οὐ
πάντως κατὰ τὴν φύσιν ἐκείνου, κατὰ δὲ τὴν ἑκάστου
δύναμίν τε καὶ πρόθεσιν εἰς πολλὰς σχίζεσθαι λέγεται.
Ἐκ πολλῶν γὰρ ἀρχόμενοι καὶ διαφόρων ἔργων καὶ πράξεων,
ὥσπερ ἐκ τόπων τινῶν καὶ πολλῶν ἀπαίροντες ἕκαστος   (45)
πόλεων, εἰς ἓν καταντῆσαι σπουδάζομεν καταγώγιον, τὴν
βασιλείαν τῶν οὐρανῶν. Πράξεις δὲ καὶ ὁδοὺς τῶν κατὰ
Θεὸν ἀνδρῶν τὰς πνευματικὰς χρὴ νοεῖν ἀρετάς, ἐν αἷς οἱ
βαδίζειν ἀρξάμενοι πρὸς ἕνα τρέχειν σκοπὸν ὀφείλουσιν,
ὅπως ἐκ διαφόρων χωρίων καὶ τόπων εἰς μίαν συνέλθωσι   (50)
πόλιν, ὡς εἴρηται, τὴν βασιλείαν τῶν οὐρανῶν καὶ συμβα-
σιλεύειν Χριστῷ ἅμα καταξιωθήσωνται, ὑφ’ ἑνὶ βασιλεῖ @1
τῷ Θεῷ καὶ Πατρὶ γενόμενοι. Πόλιν οὖν ἐνταῦθα μίαν μοι
νοήσεις καὶ οὐ πολλάς, τὴν ἁγίαν καὶ ἀχώριστον τριάδα
τῶν ἀρετῶν, μᾶλλον δὲ τὴν πρώτην τῶν λοιπῶν, ἣν καὶ   (55)
λέγουσιν ἐσχάτην, ὡς τέλος τῶν καλῶν οὖσαν καὶ μείζω
πασῶν τυγχάνουσαν, τὴν ἀγάπην φημί, ἐξ ἧς καὶ ἐν ᾗ
πίστις πᾶσα τεθεμελίωται καὶ ἐλπὶς ᾠκοδόμηται, καὶ δίχα
ταύτης συνέστη τῶν ὄντων οὐδέν, οὔτε μὴν καθόλου συστή-
σεται. Πολλὰ δὲ ταύτης ὀνόματα, πολλαὶ αἱ πράξεις αὐτῆς,   (60)
 
σεται. Πολλὰ δὲ ταύτης ὀνόματα, πολλαὶ αἱ πράξεις αὐτῆς,   (60)
πλείονα τὰ γνωρίσματα, τὰ ἰδιώματα θεῖα καὶ πλεῖστα, ἡ
φύσις δὲ μία καὶ ἐπίσης πάντῃ πᾶσιν ἀπόρρητος, τοῖς τε
ἀγγέλοις καὶ τοῖς ἀνθρώποις καὶ πάσῃ κτίσει ἑτέρᾳ, τῇ
ἴσως ἀγνοουμένῃ ἡμῖν. Ἀκατάληπτος τὸν λόγον, τῇ δόξῃ
ἀπρόσιτος, ἀνεξιχνίαστος τοῖς βουλεύμασιν, αἰώνιος ὅτι   (65)
καὶ ἄχρονος, ἀθεώρητος ὅτι νοεῖται μέν, οὐ καταλαμβάνεται
δέ. Πολλὰ τὰ κάλλη ταύτης τῆς ἀχειροποιήτου καὶ ἁγίας
Σιών, ἃ ὁ βλέπειν ἀρξάμενος οὐκέτι αἰσθηταῖς ἐπευφραίνεται
θεωρίαις, οὐκέτι τοῦ κόσμου τούτου τῇ δόξῃ πρόσκειται.
  Δότε οὖν μοι ἐκ προοιμίων προσομιλῆσαι αὐτῇ μικρὸν   (70)
καὶ προσφθέγξασθαι καὶ τὸν πόθον ὡς ἔχω ταύτῃ ἀφοσιώ-
σασθαι. Ἐπειδή, ἀγαπητοί μου πατέρες καὶ ἀδελφοί,
ἐμνήσθην τοῦ κάλλους τῆς ἀμωμήτου ἀγάπης, καὶ αἴφνης
τὸ φῶς αὐτῆς εὑρέθη ἐν τῇ καρδίᾳ μου καὶ τῇ γλυκύτητι @1
αὐτῆς συνηρπάγην καὶ τὰς ἔξωθεν αἰσθήσεις ἀπώλεσα, ἔκ-   (75)
νους ὅλως τῷ βίῳ γενόμενος, καὶ τῶν ἐν χερσὶν ἐπιλέλησμαι.
Μακρὰν δέ, οὐκ οἶδ’ ὅπως εἰπεῖν, πάλιν ἀπέστη ἀπ’ ἐμοῦ
καὶ τὴν ἰδίαν με ἀφῆκε θρηνεῖν ἀσθένειαν. Ὦ ἀγάπη
παμπόθητε, μακάριος ὁ σὲ ἀσπασάμενος, ὅτι οὐκέτι κάλλος
γηγενοῦς ἐμπαθῶς ἐπιθυμήσει ἀσπάσασθαι. Μακάριος ὁ σοὶ   (80)
περιπλακεὶς ἐξ ἔρωτος θείου· ἅπαντα γὰρ τὸν κόσμον
ἀρνήσεται καὶ παντὶ πλησιάζων ἀνθρώπῳ οὐδαμῶς μολυν-
θήσεται. Μακάριος ὁ τὰ σὰ κάλλη καταφιλήσας καὶ
κατατρυφήσας αὐτῶν ἐξ ἀπείρου πόθου, ὅτι ψυχικῶς
ἁγιασθήσεται ἐκ τοῦ ἀχράντως ἀποστάζοντος ὕδατος καὶ   (85)
αἵματος ἀπὸ σοῦ. Μακάριος ὁ ποθεινῶς σε κατασπασάμενος,
ὅτι ἀλλοιωθήσεται τὴν καλὴν ἀλλοίωσιν πνευματικῶς καὶ
ψυχικῶς εὐφρανθήσεται, ὅτι σὺ ὑπάρχεις ἡ χαρὰ ἡ ἀνεκλά-
λητος. Μακάριος ὁ σὲ κτησάμενος, ὅτι τοὺς θησαυροὺς τοῦς
κόσμου εἰς οὐδὲν λογισθήσεται, καὶ γὰρ ᾖς ὁ πλοῦτος   (90)
ἀληθῶς ὁ ἀκένωτος. Μακάριος δὲ καὶ τρισμακάριος καὶ
ὃν σὺ προσελάβου· ἔσται γὰρ ἐν ἀδοξίᾳ τῇ ὁρωμένῃ πάντων
ἐνδόξων ἐνδοξότερος καὶ τιμίων πάντων τιμιώτερος καὶ
σεμνότερος. Ἐπαινετὸς ὁ καταδιώκων σε, ἐπαινετώτερος @1
ὁ εὑρών σε, μακαριώτερος ὁ ἀγαπηθεὶς ὑπὸ σοῦ, ὁ εἰσδεχθεὶς   (95)
παρὰ σοῦ, ὁ διδαχθεὶς ἀπὸ σοῦ, ὁ κατοικήσας ἐν σοί, ὁ
τραφεὶς διὰ σοῦ τροφὴν Χριστὸν τὸν ἀθάνατον, Χριστὸν τὸν
Θεὸν ἡμῶν.
  Ὦ ἀγάπη θεία, ποῦ Χριστὸν περιέχεις; Ποῦ αὐτὸν
κατακρύπτεις; Τί τὸν τοῦ κόσμου Σωτῆρα λαβοῦσα,   (100)
 
κατακρύπτεις; Τί τὸν τοῦ κόσμου Σωτῆρα λαβοῦσα,   (100)
μακρὰν γέγονας ἀφ’ ἡμῶν; Ἄνοιξον καὶ ἡμῖν τοῖς ἀναξίοις
μικράν σου θύραν, ἵνα καὶ ἡμεῖς ἴδωμεν τὸν δι’ ἡμᾶς παθόντα
Χριστὸν καὶ πιστεύσωμεν τῷ ἐλέει αὐτοῦ ὡς οὐκέτι ἀπο-
θανοῦμεν ἀφ’ οὗ αὐτὸν θεασόμεθα. Ἄνοιξον ἡμῖν ἡ θύρα
αὐτῷ γενομένη εἰς τὴν διὰ σαρκὸς αὐτοῦ ἐπιφάνειαν, ἡ   (105)
βιασαμένη τὰ ἄφθονα καὶ ἀβίαστα σπλάγχνα τοῦ ἡμετέρου
Δεσπότου εἰς τὸ βαστάσαι τὰς ἁμαρτίας καὶ τὰς νόσους
ἁπάντων, καὶ μὴ ἀπορρίψῃς ἡμᾶς λέγουσα· «Οὐκ οἶδα
ὑμᾶς.» Γενοῦ μεθ’ ἡμῶν, ἵνα γνωρίσῃς ἡμᾶς· ἀγνώριστοι
γάρ σοι τυγχάνομεν. Ἐνοίκησον ἐν ἡμῖν, ἵνα διὰ σὲ καὶ   (110)
ἡμᾶς τοὺς ταπεινοὺς ὁ Δεσπότης ἐλθὼν ἐπισκέψηται προ-
ϋπαντώμενος παρὰ σοῦ—ἡμεῖς γὰρ εἰς ἅπαν ἀνάξιοι—,
ὡς ἂν προσμείνῃ μικρὸν ὁμιλῶν σοι καὶ δέξηται καὶ ἡμᾶς
τοὺς ἁμαρτωλοὺς προσπεσεῖν τοῖς ἀχράντοις αὐτοῦ ποσί,
καὶ συλλαλήσῃς περὶ ἡμῶν ἀγαθὰ καὶ πρεσβεύσῃς ἀφεθῆναι   (115)
τὸ χρέος ἡμῖν τῶν κακῶν, ὅπως αὐτῷ τῷ Δεσπότῃ δουλεύειν
διὰ σοῦ πάλιν ἀξιωθῶμεν καὶ ὑπ’ αὐτοῦ προνοώμεθα καὶ
τρεφώμεθα· τὸ γὰρ χρεωστεῖν μὲν μηδέν, λιμῷ δὲ πτωχείας @1
ἀπόλλυσθαι, παρὰ μικρὸν τῆς ἴσης ἐστὶ τιμωρίας καὶ
κολάσεως πρόξενον.   (120)
  Συγχωρηθείημεν παρὰ σοῦ, ἁγία ἀγάπη, καὶ διὰ σοῦ
τῶν ἀγαθῶν τοῦ ἡμετέρου Δεσπότου ἐν ἀπολαύσει γενοίμεθα,
ὧν οὐδείς, εἰ μὴ διὰ σοῦ, γεύσεται τῆς γλυκύτητος. Ὁ γάρ
σε ὡς δεῖ μὴ φιλήσας καὶ παρὰ σοῦ μὴ ἀγαπηθεὶς ὥσπερ
χρή, τρέχει μὲν ἴσως, οὐ κατέλαβε δὲ ὅμως· πᾶς δὲ ὁ   (125)
τρέχων πρὸ τοῦ τὸν δρόμον τελέσαι ἀμφίβολος. Ὁ δὲ κατα-
λαβών σε ἢ καταληφθεὶς ὑπὸ σοῦ, πάντως βέβαιος, ἐπειδὴ
τέλος νόμου σὺ εἶ, ἡ ἐμὲ περικυκλοῦσα, ἡ ἐμὲ φλέγουσα
καὶ ἐκ πόνου καρδίας εἰς πόθον ἄπειρόν με Θεοῦ καὶ τῶν
ἐμῶν ἀδελφῶν καὶ πατέρων ἀνάπτουσα. Σὺ γὰρ τῶν   (130)
προφητῶν ἡ διδάσκαλος, τῶν ἀποστόλων ἡ σύνδρομος,
τῶν μαρτύρων ἡ δύναμις, τῶν πατέρων καὶ διδασκάλων
ἡ ἔμπνευσις, ἡ πάντων τῶν ἁγίων τελείωσις καὶ ἡ ἐμὴ νῦν
πρὸς τὴν παροῦσαν διακονίαν προχείρισις.
  Ἀλλὰ σύγγνωτέ μοι, ἀδελφοί, τῆς κατηχήσεως τοῦ   (135)
λόγου παρακινηθέντι μικρόν, τοῦ πόθου τῆς ἀγάπης τοῦτο
ποιήσαντος. Ἐμνήσθην γὰρ αὐτῆς καὶ «εὐφράνθη μου ἡ
καρδία» κατὰ τὸν θεῖον Δαυὶδ καὶ εἰς ὕμνον ἐτράπην τῶν
θαυμασίων αὐτῆς. Τοιγαροῦν ἀξιῶ καὶ τὴν ὑμετέραν
ἀγάπην ὀπίσω καταδιῶξαι αὐτῆς, ὅση δύναμις, καὶ κατα- @1   (140)
ἀγάπην ὀπίσω καταδιῶξαι αὐτῆς, ὅση δύναμις, καὶ κατα- @1   (140)
λαβεῖν αὐτὴν μετὰ πίστεως τρέχοντας, καὶ τῶν ἐλπίδων ὑμῶν
οὐδαμῶς διαμάρτητε. Πᾶσα γὰρ σπουδὴ καὶ πᾶσα ἄσκησις
μετὰ καμάτων πολλῶν ἡ μὴ καταντῶσα εἰς τὴν ἀγάπην ἐν
συντετριμμένῳ τῷ πνεύματι, ματαία ἐστὶ καὶ εἰς οὐδὲν
καταλήγουσα χρήσιμον. Οὐδὲ γὰρ ἐν ἄλλῃ τινὶ ἀρετῇ ἢ καὶ   (145)
πληρώσει κυριακῆς ἐντολῆς δύναταί τις γνωρίζεσθαι Χριστοῦ
μαθητής· «Ἐν τούτῳ γάρ, φησί, γνώσονται πάντες ὅτι
ἐμοὶ μαθηταί ἐστε, ἐὰν ἀγαπᾶτε ἀλλήλους.» Ταύτης
ἕνεκα ὁ Λόγος σὰρξ ἐγένετο καὶ ἐσκήνωσεν ἐν ἡμῖν, δι’
ἣν ἐνανθρωπήσας, πάντα ὑπέμεινεν ἑκουσίως τὰ ζωοποιὰ   (150)
πάθη, ἵνα τὸ οἰκεῖον πλάσμα, τὸν ἄνθρωπον, τῶν δεσμῶν
ἐλευθερώσῃ τοῦ ᾅδου καὶ ἀναλαβὼν εἰς οὐρανοὺς ἀναγάγῃ.
Ταύτης ἕνεκα τὸν ἀκατάπαυστον ἐκεῖνον ἔδραμον οἱ ἀπό-
στολοι δρόμον καὶ τὴν ἅπασαν οἰκουμένην τῷ ἀγκίστρῳ
καὶ τῇ σαγήνῃ τοῦ λόγου σαγηνεύσαντες, ἀπὸ τοῦ βυθοῦ   (155)
τῆς εἰδωλομανίας ἀνέσπασαν καὶ πρὸς τὸν λιμένα τῆς
βασιλείας τῶν οὐρανῶν ἀνεσώσαντο. Ταύτης ἕνεκα οἱ
μάρτυρες τὰ αἵματα ἑαυτῶν ἐκένωσαν, ἵνα μὴ Χριστὸν
ἀπολέσωσι. Διὰ ταύτην οἱ θεοφόροι πατέρες ἡμῶν καὶ τῆς
οἰκουμένης διδάσκαλοι τὰς ἑαυτῶν ψυχὰς ὑπὲρ τῆς καθολικῆς   (160)
καὶ ἀποστολικῆς ἐκκλησίας προθύμως ἔθηκαν· καὶ ἡμεῖς
οἱ εὐτελεῖς ὑπεισήλθομεν τὴν προστασίαν ὑμῶν τῶν τιμιωτά-
των πατέρων καὶ ἀδελφῶν ἡμῶν, ὡς ἂν πάντα, κατὰ τὸ ἐνὸν
ἐκείνους ἐκμιμούμενοι, δι’ ὑμᾶς πάθωμέν τε καὶ ὑπομείνωμεν
καὶ πρὸς οἰκοδομὴν ὑμῶν καὶ ὠφέλειαν ἐκτελέσωμεν, ἵνα   (165)
παραστήσωμεν ὑμᾶς θύματα τέλεια, ὁλοκαυτώματα λογικά,
τῇ τραπέζῃ Θεοῦ. Ὑμεῖς γάρ ἐστε τὰ τέκνα τοῦ Θεοῦ, @1
ἅ μοι δέδωκεν ὁ Θεὸς ὡς παιδία, τὰ ἐμὰ σπλάγχνα, οἱ
ἐμοὶ ὀφθαλμοί. Ὑμεῖς ἐστε τὸ ἐμόν, ἀποστολικῶς εἰπεῖν,
καύχημα καὶ ἡ σφραγὶς τῆς ἐμῆς διδασκαλίας.   (170)
  Σπουδάσωμεν οὖν, ἀγαπητοί μου ἐν Χριστῷ ἀδελφοί,
ὥσπερ διὰ πάντων, οὕτω καὶ διὰ τῆς εἰς ἀλλήλους ἀγάπης
θεραπεύειν τὸν Θεὸν καὶ ὃν ᾑρετίσασθε εἰς τύπον ἔχειν
πατρὸς πνευματικοῦ, εἰ καὶ τῆς ἀξίας πολὺ ἀπολείπομαι,
ὡς ἂν χαίρῃ μὲν Θεὸς ἐπὶ τῇ ὁμονοίᾳ καὶ τελειώσει ὑμῶν,   (175)
χαίρω δὲ κἀγὼ ὁ ταπεινός, ἐπεκτεινομένην ὁρῶν ἀεὶ τὴν
προκοπὴν τοῦ κατὰ Θεὸν ὑμῶν βίου ἐπὶ τὸ κρεῖττον ἐν
πίστει, ἐν ἁγνείᾳ, ἐν φόβῳ Θεοῦ, ἐν εὐλαβείᾳ, ἐν κατανύξει
καὶ δάκρυσι, δι’ ὧν ὁ ἔσω καθαίρεται ἄνθρωπος καὶ πληροῦ-
ται φωτὸς θείου καὶ ὅλος Πνεύματος Ἁγίου γίνεται ἐν   (180)
ται φωτὸς θείου καὶ ὅλος Πνεύματος Ἁγίου γίνεται ἐν   (180)
συντετριμμένῳ ψυχῆς καὶ καταβεβλημένῳ φρονήματι,
καὶ ἡ χαρὰ ἡ ἐμὴ γίνεται εἰς εὐλογίαν ὑμῶν καὶ προσθήκην
ἀνωλέθρου καὶ μακαρίας ζωῆς ἐν Χριστῷ Ἰησοῦ τῷ Κυρίῳ
ἡμῶν, ᾧ ἡ δόξα εἰς τοὺς αἰῶνας. Ἀμήν. @1
(2)   Περὶ τοῦ φεύγειν τοὺς λοιμοὺς καὶ φθοροποιοὺς τῶν   (1p)
ἀνθρώπων καὶ τοὺς λόγους αὐτῶν ἀποπέμπεσθαι καὶ πρὸς   (2p)
τὴν ἐργασίαν τῆς ἀρετῆς ἀναστῆναι. Ἔτι δὲ καὶ περὶ τοῦ   (3p)
δεῖν σκοπεῖν εἰ τὰ τῶν μακαρισμῶν τοῦ Χριστοῦ ἐν ἑαυτοῖς   (4p)
ἔχομεν. Καὶ περὶ δακρύων καὶ κατανύξεως.   (5p)
Λόγος Βʹ.   

  Ἀδελφοὶ καὶ πατέρες, πᾶς ὅστις εὑρεῖν βούλεται τὸν   (7)
Θεόν, ἀπαρνησάσθω ἑαυτὸν καὶ τῆς ἰδίας μὴ φεισάσθω
ψυχῆς, ἀλλ’ ἔχθραν θήτω ἀναμέσον αὐτοῦ καὶ ἀναμέσον
πάντων τῶν κατὰ σάρκα περιπατούντων. Μὴ ἐπιστραφήτω   (10)
τινὸς τούτων τοῖς δῆθεν παρακλητικοῖς λόγοις καὶ μὴ
καθίσῃ μετ’ αὐτῶν ἐν καθέδρᾳ, μηδὲ ὁμιλείτω ὁμιλίας
κακάς, δι’ ὧν ἡ ψυχὴ φαρμακεύεται καὶ ἀναγκάζεται τοῖς
προτέροις ἐνδιατρίβειν πονηροῖς λογισμοῖς τε καὶ ἐνθυμή- @1
μασιν. Ἄνθρωπε, φοβήθητι τὸ μετὰ ἀγκίστρου δέλεαρ καὶ   (15)
ἄκουσόν μου καὶ μακρὰν γενοῦ ἐξ αὐτῶν. Μὴ πάλιν καταγάγῃς
σεαυτοῦ τὴν ψυχὴν ἐν τῷ ᾅδῃ. Στῆσον τὸν λογισμόν σου
καὶ μὴ πλανᾶσθαι αὐτὸν συγχωρῇς εἰς τὸ ἀκούειν τὰ μάταια.
Μὴ ἐπιστραφῇς εἰς τὰ ὀπίσω, μὴ ὀκνήσῃς ἢ βαρυνθῇς
ῥαθυμίᾳ, μὴ δώσῃς ὕπνον σοῖς ὀφθαλμοῖς μηδὲ γλυκάνῃς   (20)
σὸν φάρυγγα ἡδονῇ τινος βρώματος, μέχρις ἂν ἴδοις τὸ
δι’ οὗ καὶ δι’ ὃ ἐκλήθης καὶ πρὸς ὃ ἐπείγῃ φθάσαι κατὰ
σκοπόν. Μὴ παραδέξῃ τὸν ὑποβάλλοντά σοι λογισμόν·
«Τί δεῖ σοι τοῦ πολλοῦ, φησί, κόπου καὶ τῆς ἀκαίρου
ταλαιπωρίας; Χρόνον ἤδη πεπλήρωκας καὶ δύο καὶ τρεῖς,   (25)
καὶ οὐδὲν ἔγνως ὄφελος.» Μή, ἀδελφέ μου, μὴ ἐμπαγῇς
τῇ παγίδι ταύτῃ, μηδὲ προδῷς τὴν σεαυτοῦ σωτηρίαν,
ἀλλὰ χρῆσαι μᾶλλον εὐτονωτέρᾳ σπουδῇ καὶ ἀνδρείᾳ εἰς
τὴν ἐργασίαν τῶν ἀρετῶν, μὴ ἀπιστῶν τοῖς λόγοις καὶ
διδασκαλίαις τῶν κατὰ Θεόν σου πατέρων. Θὲς οὖν ἐν τῇ   (30)
ψυχῇ σου ἀποθανεῖν πρῶτον ἢ ἀποστῆναι τοῦ ζωηφόρου
τούτου ζητήματος· εἰ γὰρ ἀδιστάκτως τοῦτο πεποίηκας ἐξ
ἀρχῆς, οὐκ ἄν σε ὁ ἀγαθὸς ὑπερεῖδε Θεός, ἀλλ’ ἔδωκεν ἄν
σοι τοῦ ποθουμένου σαφῶς τὴν ἀπόλαυσιν.
  Τοιγαροῦν εἰ θέλεις ἐπιτυχεῖν ὧν ἐφίεσαι καὶ ποθεῖς,   (35)
τῶν ἀγαθῶν λέγω τοῦ Θεοῦ, καὶ ἐξ ἀνθρώπων γενέσθαι
τῶν ἀγαθῶν λέγω τοῦ Θεοῦ, καὶ ἐξ ἀνθρώπων γενέσθαι
ἄγγελος ἐπίγειος, ἀγάπησον, ἀδελφέ, θλῖψιν σώματος,
ἄσπασαι κακοπάθειαν, τοὺς δὲ πειρασμοὺς οὕτω φίλησον
ὡς μέλλοντάς σοι γενέσθαι προξένους παντὸς ἀγαθοῦ. Τί @1
ὡραιότερον, εἰπέ μοι, θλιβομένης ψυχῆς μετὰ γνώσεως   (40)
ὅτι ὑπομένουσα τὴν πάντων μέλλει κληρονομῆσαι χαράν;
Τί ἀνδρειότερον συντετριμμένης καὶ τεταπεινωμένης καρ-
δίας, ἣ τὰς φάλαγγας τῶν δαιμόνων ἀπονητὶ τρέπουσα
εἰς τέλος ἀποδιώκει; Τί ἐνδοξότερον πτωχείας πνευματικῆς
τῆς προξένου τῆς βασιλείας τῶν οὐρανῶν, ἧς τί ἂν καὶ   (45)
ἔσται ἀντάξιον ἢ νῦν ἢ ἐν τῷ αἰῶνι τῷ μέλλοντι; Τὸ δὲ
καὶ ἑαυτοῦ μὴ μεριμνᾶν ἕνεκέν τινος τῶν γηΐνων, ἀλλ’
ὅλην ἔχειν τὴν διάνοιαν πρὸς Χριστόν, πόσων τοῦτο οἴει
εἶναι πρόξενον ἀγαθῶν αἰωνίων, ὅσης τῆς ἀγγελικῆς κατα-
στάσεως; Τὸ δὲ καὶ πάντων ὁμοῦ τῶν προσκαίρων   (50)
καταφρονεῖν καὶ αὐτῶν εἰπεῖν τῶν τοῦ σώματος ἀναγκαίων
χρειῶν, ὡς μὴ φιλονεικεῖν ὑπὲρ τούτων μετά τινος διὰ τὸ
τὴν εἰρήνην καὶ τὴν ἀγάπην ἐν ἀταράχῳ ψυχῆς καταστήματι
ἀμείωτον συντηρεῖν, ποίων τῶν ἀμοιβῶν, τίνων δὲ τῶν
στεφάνων καὶ τῶν βραβείων οὐκ ἔστιν ἐπάξιον; Ὄντως   (55)
ὑπὲρ φύσιν ἡ ἐντολὴ καὶ ὑπὲρ λόγον αἱ ἀμοιβαί, Χριστὸς τὰ
πάντα ἀντὶ πάντων τούτοις γενήσεται. Χριστὸν δὲ ἀκούων
μὴ τῇ τοῦ λόγου ἁπλότητι καὶ τῇ βραχύτητι τῆς λέξεως
πρόσεχε, ἀλλὰ τὴν τῆς Θεότητος ἐννόει μοι δόξαν, τὴν
ὑπὲρ νοῦν καὶ διάνοιαν, τὸ ταύτης κράτος τὸ ἄφραστον,   (60)
τὸ ἀμέτρητον ἔλεος, τὸν ἀκατάληπτον πλοῦτον, ἃ δαψιλῶς
τε καὶ φιλοτίμως αὐτοῖς δίδωσι, καὶ ταῦτα τούτοις ἀντὶ @1
πάντων ἀρκεῖ, ὡς δεξαμένοις αὐτὸν ἐκεῖνον ἐν ἑαυτοῖς,
τὸν αἴτιον καὶ βραβευτὴν παντὸς ἀγαθοῦ· οὐδὲ γὰρ
ἐπεθύμησέ τινος ἑτέρου ὁ αὐτὸν ἰδεῖν καὶ θεάσασθαι κατ-   (65)
αξιωθείς, οὐδ’ ὁ τῆς ἀγάπης ἔμπλεως γεγονὼς τοῦ Θεοῦ
ἄλλον τινὰ ἐπὶ γῆς ἀγαπῆσαι πλέον ἠνέσχετο.
  Τοιγαροῦν σπουδάσωμεν, ἀγαπητοί μου ἀδελφοί, τὸν
Χριστὸν εὑρεῖν καὶ ἰδεῖν αὐτόν, ὁποῖός ἐστι τὸ κάλλος καὶ
τὴν τερπνότητα, ἐπειδὴ καὶ πολλοὺς ὁρῶμεν τῶν ἀνθρώπων   (70)
δι’ ἐπιθυμίαν προσκαίρων τινῶν κόπους καὶ πόνους πολλοὺς
ὑπομένοντας καὶ μακρὰς ἀποδημίας ποιουμένους, οὐ μόνον
δὲ ἀλλὰ καὶ γυναικὸς καὶ τέκνων καὶ πάσης ἄλλης δόξης
καὶ τρυφῆς καταφρονοῦντας καὶ μηδὲν ἕτερον τοῦ ἰδίου
προτιμωμένους θελήματος, ὥστε μὴ ἀποτυχεῖν τοῦ ἰδίου   (75)
σκοποῦ. Καὶ εἰ διὰ πρόσκαιρα καὶ φθαρτὰ τὸν ὅλον ἀγῶνα
σκοποῦ. Καὶ εἰ διὰ πρόσκαιρα καὶ φθαρτὰ τὸν ὅλον ἀγῶνα
καὶ αὐτὴν τίθενται τὴν ψυχὴν τῶν ἀνθρώπων τινές, ἡμεῖς
ὑπὲρ τοῦ Βασιλέως τῶν βασιλευόντων καὶ Κυρίου τῶν
κυριευόντων καὶ κτίστου καὶ ἐξουσιαστοῦ τῶν ἁπάντων
τὰς ψυχὰς ἡμῶν καὶ τὰ σώματα εἰς θάνατον οὐ προδώσωμεν; @1   (80)
Καὶ ποῦ ἀπελευσόμεθα ἢ ποῦ φύγωμεν, ἀδελφοί, ἀπὸ
προσώπου αὐτοῦ; Ἐὰν γὰρ εἰς τὸν οὐρανὸν ἀναβῶμεν,
ἐκεῖ αὐτὸν ὄντα εὑρήσομεν· ἐὰν εἰς τὸν ᾅδην κατέλθωμεν,
κἀκεῖ πάρεστιν· ἐὰν εἰς τὰ ἔσχατα τῆς θαλάσσης, οὐ
φευξόμεθα τὴν χεῖρα αὐτοῦ, ἀλλ’ ἡ δεξιὰ αὐτοῦ κατάσχῃ   (85)
τὰς ἡμετέρας ψυχὰς καὶ τὰ σώματα. Μὴ δυνάμενοι οὖν
ἀνθίστασθαι, ἀδελφοί, ἢ φυγεῖν ἀπὸ προσώπου Κυρίου,
δεῦτε καὶ δῶμεν ἑαυτοὺς δούλους τῷ δι’ ἡμᾶς δούλου
μορφὴν ἐνδυσαμένῳ Κυρίῳ Θεῷ καὶ ἀποθανόντι ὑπὲρ
ἡμῶν, δεῦτε καὶ ταπεινωθῶμεν ὑπὸ τὴν κραταιὰν χεῖρα   (90)
αὐτοῦ, τὴν βλύζουσαν πᾶσι ζωὴν τὴν αἰώνιον καὶ τοῖς
ζητοῦσι μεταδιδοῦσαν αὐτὴν πλουσίως διὰ τοῦ Πνεύματος.
  Ὦ ἀδελφοί μου ἀγαπητοί, πόσης ὀδύνης καὶ λύπης ἡ
ψυχή μου πεπλήρωται, ὅταν ἐγὼ μὲν ἐξειπεῖν βουληθῶ
τῆς χειρὸς τοῦ Θεοῦ τὰ θαυμάσια καὶ τὸ ἄφραστον κάλλος   (95)
αὐτῆς, ὡς ἂν εἰδῆτε καὶ μάθητε τὴν μεγαλωσύνην αὐτῆς
καὶ λαβεῖν αὐτὸν ἐν ἑαυτοῖς ἐκζητήσητε, οὐχ ὁρῶ δέ τινας
ἐξ ὑμῶν μετὰ πόθου καὶ θέρμης τοῖς λεγομένοις προσέχοντας
ἢ ἐφιεμένους τοιαύτης δόξης ἐπαπολαῦσαι. Διὰ τοῦτο καὶ
μένω παντάπασιν ἄφωνος, εἰπεῖν ἢ ἐξηγήσασθαί τινι τὴν   (100)
τοῦ Χριστοῦ καὶ Θεοῦ ἡμῶν δόξαν, ἣν τοῖς ἐξ ὅλης ζητοῦσι
ψυχῆς χαρίζεται, μηδόλως δυνάμενος. Ἀλλ’ ὢ τῆς ἐμῆς
ἐκπλήξεως καὶ τῆς μεγαλωσύνης τῶν τοῦ Θεοῦ δωρεῶν,
ὅτι τὰ σοφὰ τοῦ κόσμου καὶ τὰ ἰσχυρὰ καὶ τὰ πλούσια @1
λιπών, τὰ ἀσθενῆ τούτου καὶ τὰ μωρὰ καὶ πτωχὰ ἐξελέξατο   (105)
διὰ πολλὴν καὶ ἄφατον ἀγαθότητα. Καὶ τίς ἱκανὸς ὑπὲρ
μόνου τούτου ἀξίως εὐχαριστῆσαι; Ἄνθρωποι μὲν γὰρ ἅ-
παντες σχεδὸν τοὺς ἀσθενεῖς καὶ πτωχοὺς ὥσπερ ἀποβδελύσ-
σονται καὶ βασιλεὺς ἐπίγειος τούτους ὁρᾶν οὐκ ἀνέχεται,
οἱ ἄρχοντες ἀποστρέφονται, ὑπερορῶσιν οἱ πλούσιοι καὶ   (110)
ὡς οὐδὲν ὄντας αὐτοὺς καθυπαντῶντες παρέρχονται, καὶ
τὸ συναναστρέφεσθαι τούτοις οὐδεὶς ἡγεῖται μακάριον·
ὁ δὲ Θεός, ὁ ὑπὸ μυρίων καὶ ἀναριθμήτων δυνάμεων
λειτουργούμενος, ὁ πάντα φέρων τῷ ῥήματι τῆς δυνάμεως
αὐτοῦ, ὁ ἔχων ἄστεκτον τοῖς πᾶσι τὴν μεγαλοπρέπειαν   (115)
αὐτοῦ, οὐ παρῃτήσατο γενέσθαι καὶ πατὴρ καὶ φίλος καὶ
αὐτοῦ, οὐ παρῃτήσατο γενέσθαι καὶ πατὴρ καὶ φίλος καὶ
ἀδελφὸς τῶν ἀπερριμμένων τούτων, ἀλλὰ καὶ σαρκωθῆναι
ἠθέλησεν, ἵνα ὅμοιος ἡμῖν κατὰ πάντα χωρὶς ἁμαρτίας
χρηματίσῃ καὶ κοινωνοὺς ἡμᾶς τῆς δόξης αὐτοῦ καὶ τῆς
βασιλείας ποιήσηται. Βαβαὶ τοῦ πλούτου τῆς πολλῆς αὐτοῦ   (120)
ἀγαθότητος! Βαβαὶ τῆς ἀφάτου συγκαταβάσεως τοῦ Δεσπό-
του ἡμῶν καὶ Θεοῦ! @1
  Τί οὐ προστρέχομεν, ἀδελφοί, τῷ οὕτως ἡμᾶς ἀγα-
πήσαντι εὐσπλάγχνῳ Θεῷ; Τί τὰς ψυχὰς ἡμῶν εἰς θάνατον
οὐ προδίδομεν ὑπὲρ τοῦ δι’ ἡμᾶς ἀποθανόντος Χριστοῦ καὶ   (125)
Θεοῦ; Τί δὲ δειλοί ἐσμεν καὶ τὴν ἐκ τοῦ σώματος δειλαι-
νόμεθα ἔξοδον; Μὴ γὰρ ᾅδης μέλλει λαμβάνειν ἢ κατέχειν
τὰς ψυχὰς τῶν εἰς Χριστὸν ἠλπικότων; Μὴ γὰρ θάνατος
ἐξουσιάζει τῶν ἐσφραγισμένων ψυχῶν τῇ χάριτι τοῦ
Παναγίου Πνεύματος καὶ τῷ αἵματι τοῦ Χριστοῦ; Μὴ   (130)
ἀντιβλέψαι τολμᾷ ὁ νοητὸς λύκος τῇ τοῦ ἀρχιποίμενος
Χριστοῦ σφραγῖδι, ᾗ σφραγίζει τὰ ἴδια πρόβατα; οὐμενοῦν,
ἀδελφοὶ πιστοὶ καὶ θεόφρονες. Ὅσοι τοίνυν ἀσφράγιστοι,
δράμετε· ὅσοι ἀσημείωτοι, σπεύσατε τῷ σημείῳ σημειωθῆ-
ναι τοῦ Πνεύματος. Τίς δέ ἐστιν ὁ ἀσφράγιστος; ὁ   (135)
δειλαινόμενος θάνατον. Τίς ὁ ἀσημείωτος; ὁ μὴ ἀκριβῶς
τὸ εἶδος τῆς σφραγῖδος γινώσκων· ὁ γὰρ τὸ θεῖον καταμαθὼν
ἐκτύπωμα, θαρρήσας τῇ πίστει ἐλπίδα ἀκαταίσχυντον
κέκτηται. Ζητήσωμεν τοιγαροῦν τὸν Χριστόν, ὃν διὰ τοῦ
θείου βαπτίσματος ἐνδυθέντες, διὰ τῶν πονηρῶν ἐξεδύθημεν   (140)
πράξεων, ἐπειδὴ ἀναισθήτως ἁγιασθέντες ἔτι νήπιοι ὄντες
καὶ ταῖς φρεσὶ καὶ τῇ ἡλικίᾳ, ἑαυτοὺς ἐμολύναμεν ἐν νεότητι,
ἵνα μὴ λέγω ὅτι καθ’ ἑκάστην τῇ τῶν ἐντολῶν παραβάσει @1
μολύνομεν τὰς ψυχὰς ἡμῶν καὶ τὰ σώματα. Διὰ τοῦτο οὖν
πάλιν ἑαυτοὺς διὰ τῆς σωτηρίου μετανοίας ἀνακαλεσώμεθα,   (145)
πάντα ποιοῦντες καὶ πράττοντες ὅσα Χριστῷ ὑπάρχει
εὐάρεστα, ἵνα καὶ παρ’ αὐτοῦ σφραγισθέντες τοῦ λοιποῦ
ἄφοβοι βιωσώμεθα· οὐ μόνον δὲ ἀλλὰ καὶ ἐκ χειρὸς αὐτοῦ
λάβωμεν ἔλεος καὶ ἄξιοι γενέσθαι ἀξιωθῶμεν τῆς γνώσεως
τῶν μυστηρίων Χριστοῦ, γνώσεως δὲ λέγω οὐ τῆς ἐν λόγῳ   (150)
μόνῳ καὶ ἀκοῇ παραδιδομένης, ἀλλὰ τῆς ἔργῳ καὶ πράξει
θεωρουμένης. Πῶς οὖν ἔργῳ καὶ πράξει ἡ γνῶσις ἐν ἡμῖν
θεωρεῖται τῶν μυστηρίων Χριστοῦ; πρόσεχε.
  Ὁ Χριστὸς ἡμῶν καὶ Θεὸς οὕτω διαρρήδην βοᾷ καθ’
ἑκάστην διὰ τοῦ εὐαγγελίου αὐτοῦ· «Μακάριοι οἱ πτωχοὶ   (155)
τῷ πνεύματι, ὅτι αὐτῶν ἐστιν ἡ βασιλεία τῶν οὐρανῶν.»
τῷ πνεύματι, ὅτι αὐτῶν ἐστιν ἡ βασιλεία τῶν οὐρανῶν.»
Τοῦτο τοίνυν ἡμεῖς ἀκούοντες σκοπεῖν ὀφείλομεν καὶ
ἑαυτοὺς ἀκριβῶς ἐξετάζειν, εἰ τοιοῦτοι ἀληθῶς πτωχοί
ἐσμεν, ὥστε καὶ ἡμετέραν εἶναι τὴν βασιλείαν τῶν οὐρανῶν
τοσοῦτον, ὡς βεβαίαν ἐν αἰσθήσει ψυχῆς τὴν κτῆσιν ἔχειν   (160)
αὐτῆς, καὶ ἐπὶ τοσοῦτον κατέχειν αὐτῆς τὸν πλοῦτον, ὡς
ἐντὸς αὐτῆς ἀδιστάκτως ὑπάρχειν αἰσθάνεσθαι καὶ τοῖς
ἐκεῖσε καλοῖς ἐντρυφῶντας εὐφραίνεσθαι. Ἐντὸς γὰρ ἡμῶν
εἶναι ταύτην ὁ αὐτὸς ἀπεφήνατο Κύριος· σημεῖα δὲ καὶ
ἀπόδειξις τοῦ ταύτης ἐντὸς εἶναί τινα, τὸ μηδὲν ἐπιθυμεῖν   (165)
τὸν τοιοῦτον τῶν ὁρωμένων καὶ φθειρομένων, λέγω δὴ τῶν @1
πραγμάτων καὶ τῶν τερπνῶν τοῦ κόσμου τούτου, μὴ πλού-
του, μὴ δόξης, μὴ τρυφῆς, μὴ ἄλλης βιωτικῆς ἢ σωματι-
κῆς ἀπολαύσεως, ἀλλ’ οὕτως ἀπέχεσθαι ἐκ τούτων ἁπάντων
καὶ οὕτω πρὸς ταῦτα ἀηδῶς διακεῖσθαι κατὰ ψυχὴν καὶ   (170)
προαίρεσιν, ὅσον οἱ ἐν ἐξουσίᾳ καὶ βασιλικῇ τιμῇ διαπρέ-
ποντες πρὸς τοὺς ἐπὶ σκηνῆς πορνικῆς διατρίβοντας
διάκεινται καὶ ὅσον οἱ καθαρὰ περιβεβλημένοι ἱμάτια καὶ
μύροις εὐώδεσι ἐπιχριόμενοι τὴν δυσωδίαν καὶ τὸν βόρβορον
ἀποστρέφονται. Ὁ γὰρ πρὸς ἕν τι τούτων τῶν ὁρωμένων   (175)
ἐπιστρεφόμενος, τὴν βασιλείαν ἐκείνην τῶν οὐρανῶν οὔτε
εἶδεν οὔτε ὠσφράνθη οὔτε ἐγεύσατο αὐτῆς τῆς θυμηδίας
τε καὶ γλυκύτητος.
  Καὶ πάλιν· «Μακάριοι οἱ πενθοῦντες, ὅτι αὐτοὶ παρα-
κληθήσονται.» Ἴδωμεν οὖν αὖθις καὶ ἑαυτοὺς ἐξετάσωμεν,   (180)
εἰ ἄρα ἔχομεν τὸ πένθος ἐν ἑαυτοῖς καὶ ποίαν λέγει παρά-
κλησιν τὴν ἐπακολουθοῦσαν τῷ πένθει. Πρῶτον μὲν γὰρ
εἴρηκε τοὺς τῷ πνεύματι πτωχοὺς εἶναι μακαρίους, ὡς
αὐτῶν οὔσης τῆς βασιλείας τῶν οὐρανῶν. Οἱ δὲ πτωχοὶ τῷ
πνεύματι οὐδεμίαν, ὡς εἴρηται, πρὸς τὰ παρόντα προσπάθειαν   (185)
ἔχουσιν, οὔτε τὸν λογισμὸν πρὸς αὐτὰ ἐμπαθῶς συνδυάζονται,
κἂν ψιλῶς ἡδυνόμενον. Πῶς οὖν πενθήσει καὶ διατί ὁ τὸν
κόσμον ἅπαντα βδελυξάμενος καὶ ἐπὶ πλεῖον τῇ διαθέσει
τοῦ λογισμοῦ μακρυνθεὶς ἐξ αὐτοῦ ἢ ὅσον προσεγγίζει τῷ
σώματι; Ὁ μὴ πρός τι τῶν ὁρωμένων ἔχων τὴν ἐπιθυμίαν   (190)
ὑπὲρ τίνος ἄρα λυπηθήσεται ἢ χαρήσεται καὶ πῶς πενθήσει
τὴν βασιλείαν ἔχων τῶν οὐρανῶν καὶ ταύτῃ καθ’ ἑκάστην
ἐνευφραινόμενος, —ὅτι τοὺς πενθοῦντας εἶπε τὴν παράκλησιν @1
δέχεσθαι; Ἀλλὰ προσέχετε, παρακαλῶ, τοῖς λεγομένοις καὶ
γνώσεσθε τὴν γνῶσιν καὶ τὸν λόγον τοῦ λεγομένου.   (195)
  Ὁ πιστὸς ἄνθρωπος, ὁ ταῖς ἐντολαῖς τοῦ Θεοῦ ἀεὶ μετὰ
  Ὁ πιστὸς ἄνθρωπος, ὁ ταῖς ἐντολαῖς τοῦ Θεοῦ ἀεὶ μετὰ
ἀκριβείας προσέχων, ὅταν πάντα τὰ τῶν θείων ἐντολῶν
ποιήσῃ καὶ πρὸς τὸ ὕψος τούτων ἤγουν πρὸς τὴν ἄμωμον
πολιτείαν καὶ καθαρότητα τὴν ἑαυτοῦ διάνοιαν ἐμβατεύσῃ,
τότε ἀνερευνῶν τὰ ἑαυτοῦ μέτρα, ἀσθενῆ ἑαυτὸν εὑρήσει καὶ   (200)
πρὸς τὸ ὕψος ἐκεῖνο τῶν ἐντολῶν μὴ ἰσχύοντα ἀφικέσθαι,
ἀλλὰ καὶ πτωχὸν λίαν ἤτοι ἀνάξιον εἰς ὑποδοχὴν τοῦ Θεοῦ
καὶ εὐχαριστίαν καὶ δόξαν, ὡς μήπω μηδὲν κεκτημένον
ἴδιον ἀγαθόν· ὁ δὲ ταῦτα δι’ ἑαυτὸν ἐν αἰσθήσει ψυχῆς
λογιζόμενος πενθήσει πάντως πένθος τὸ ὄντως μακαριώ-   (205)
τατον, ὃ καὶ τὴν παράκλησιν δέχεται καὶ πραεῖαν τὴν ψυχὴν
ἀπεργάζεται.
  Ἀρραβὼν γάρ ἐστι τῆς βασιλείας τῶν οὐρανῶν ἡ ἐκ τοῦ
πένθους ἐγγινομένη παράκλησις. Πίστις μὲν γάρ ἐστιν
ἐλπιζομένων ὑπόστασις κατὰ τὸν ἀπόστολον, παράκλησις   (210)
δὲ ἡ ἐκ τῆς ἐλλάμψεως τοῦ Πνεύματος γινομένη ἐν ταῖς
πενθούσαις ψυχαῖς ἐπιδημία Θεοῦ, ταπεινοφροσύνην ταύταις
βραβεύουσα, ἥτις καὶ σπόρος καὶ τάλαντον ὀνομάζεται·
αὐξανομένη γὰρ καὶ πολυπλασιαζομένη ἐν ταῖς τῶν ἀγωνι-
ζομένων ψυχαῖς ἐν τριάκοντα καὶ ἐν ἑξήκοντα καὶ ἐν ἑκατόν,   (215)
καρποφορεῖ τῷ Θεῷ καρπὸν ἅγιον τῶν χαρισμάτων τοῦ
Πνεύματος. Ὅπου γὰρ ταπείνωσις ἀψευδής, ἐκεῖ καὶ
ταπεινοφροσύνης βυθός· καὶ ὅπου ταπεινοφροσύνη, ἐκεῖ
καὶ ἐλλάμψεις τοῦ Πνεύματος. Ὅπου δὲ αἱ ἐλλάμψεις τοῦ @1
Πνεύματος, ἐκεῖ φωτοχυσία Θεοῦ καὶ Θεὸς ἐν σοφίᾳ καὶ   (220)
γνώσει τῶν μυστηρίων αὐτοῦ. Ἔνθα δὲ ταῦτα, ἐκεῖ
βασιλεία οὐρανῶν καὶ βασιλείας ἐπίγνωσις καὶ οἱ ἀπο-
κεκρυμμένοι θησαυροὶ τῆς γνώσεως τοῦ Θεοῦ, ἐν οἷς καὶ ἡ
φανέρωσίς ἐστι τῆς πτωχείας τῆς πνευματικῆς. Ὅπου δὲ
πτωχείας πνευματικῆς αἴσθησις, ἐκεῖ καὶ τὸ χαρμόσυνον   (225)
πένθος, ἐκεῖ καὶ τὰ ἀεννάως ῥέοντα δάκρυα, τὰ τὴν φιλοῦσαν
ταῦτα ψυχὴν ἐκκαθαίροντα καὶ τελείως αὐτὴν ἀπεργαζόμενα
φωτεινοτάτην.
  Διὰ τούτων οὖν ἀνανεύουσα ἡ ψυχὴ καὶ τὸν ἑαυτῆς
Δεσπότην ἐπιγινώσκουσα, τὰς λοιπὰς ἀρετὰς ἄρχεται   (230)
σπουδαίως καρποφορεῖν ἑαυτῇ καὶ Χριστῷ. Καὶ εἰκότως.
Καταρδευομένη γὰρ ἀεὶ καὶ πιαινομένη τοῖς δάκρυσι καὶ τὸ
θυμικὸν ἑαυτῆς ὅλως ἀποσβεννύουσα, πραεῖα μὲν καὶ
ἀκίνητος ὅλη πρὸς ὀργὴν γίνεται, ἐπιθυμεῖ δὲ καὶ ὀρέγεται
πεινῶσα ὁμοῦ καὶ διψῶσα τὰ τοῦ Θεοῦ μαθεῖν δικαιώματα.   (235)
Ἐν τούτοις δὲ καὶ ἐλεήμων καὶ συμπαθὴς γίνεται, ὡς
Ἐν τούτοις δὲ καὶ ἐλεήμων καὶ συμπαθὴς γίνεται, ὡς
ἐκ πάντων τούτων καθαρὰν ἀποτελεῖσθαι τὴν καρδίαν αὐτῆς
καὶ ταύτην ἐν ὀπτασίᾳ Θεοῦ γίνεσθαι καὶ ὁρᾶν καθαρῶς
τὴν δόξαν αὐτοῦ ὡς ἡ ὑπόσχεσις. Οἱ γοῦν τοιαύτας κτησάμενοι
τὰς ἑαυτῶν ψυχὰς εἰρηνοποιοί εἰσιν ἐν ἀληθείᾳ καὶ υἱοὶ   (240)
Ὑψίστου κατονομάζονται, οἳ καθαρῶς καὶ τὸν ἴδιον Πατέρα
καὶ Δεσπότην ἐπιγινώσκουσι καὶ ἐξ ὅλης ψυχῆς ἀγαπῶσιν
αὐτόν, πάντα δηλαδὴ πόνον καὶ πᾶσαν θλῖψιν δι’ αὐτὸν
ὑπομένοντες, ὑβριζόμενοι, λοιδορούμενοι, στενοχωρούμενοι
ἕνεκεν τῆς δικαίας αὐτοῦ ἐντολῆς ἣν καὶ τηρεῖν ἡμῖν   (245)
ἐνετείλατο, ὀνειδιζόμενοί τε καὶ διωκόμενοι καὶ πᾶν
πονηρὸν ῥῆμα ψευδῶς λεγόμενον κατ’ αὐτῶν ἕνεκεν τοῦ @1
ὀνόματος αὐτοῦ μετὰ χαρᾶς ὑπομένοντες, ἀγαλλόμενοι
ὅτι ὅλως ἠξιώθησαν ὑπὲρ τῆς ἀγάπης αὐτοῦ ἐξ ἀνθρώπων
ἀτιμασθῆναι.   (250)
  Καταμάθετε, ἀδελφοί, τῆς σφραγῖδος Χριστοῦ τὸ ἀληθὲς
ἐκτύπωμα. Ἐπίγνωτε, οἱ πιστοί, τοῦ χαρακτῆρος τὰ
ἰδιώματα. Μία σφραγὶς ἀληθῶς ἡ ἔλλαμψις ὑπάρχει τοῦ
Πνεύματος, εἰ καὶ πολλαὶ τῶν ἐνεργειῶν αὐτῆς αἱ ἰδέαι καὶ
πολλὰ τῶν ἀρετῶν αὐτῆς τὰ γνωρίσματα, ὧν πρῶτον καὶ   (255)
ἀναγκαιότερόν ἐστιν ἡ ταπείνωσις, ὡς ἀρχὴ καὶ θεμέλιος
—«Ἐπὶ τίνα γάρ, φησίν, ἐπιβλέψω, ἀλλ’ ἢ ἐπὶ τὸν πρᾶον
καὶ ἡσύχιον καὶ τρέμοντά μου τοὺς λόγου»—, δεύτερον
τὸ πένθος καὶ ἡ τῶν δακρύων πηγή, περὶ ὧν θέλω λέγειν
πολλὰ καὶ ἀπορῶ λόγων, δι’ ὧν ἐκφράσαι τὰ περὶ τούτων   (260)
προῄρημαι· θαῦμα γὰρ ἀνεκλάλητον, ὅτι διὰ τῶν ὀφθαλ-
μῶν αἰσθητῶν ῥέοντα τὴν ψυχὴν νοερῶς τοῦ βορβόρου
τῶν ἁμαρτημάτων ἐκπλύνουσι καὶ εἰς γῆν πίπτοντα τοὺς
δαίμονας φλέγουσι καὶ καταράσσουσι καὶ τὴν ψυχὴν ἐλευ-
θέραν ἐργάζονται τῶν ἀοράτων τῆς ἁμαρτίας δεσμῶν. Ὦ   (265)
δάκρυα, τὰ ἐκ θείας ἐλλάμψεως βλύζοντα καὶ αὐτὸν τὸν
οὐρανὸν διανοίγοντα καὶ προξενοῦντά μοι θείαν παράκλησιν.
Πάλιν γὰρ καὶ πολλάκις ὑφ’ ἡδονῆς καὶ πόθου τὰ αὐτὰ
φθέγγομαι. Ὅπου δακρύων πληθύς, ἀδελφοί, μετὰ γνώσεως
ἀληθοῦς, ἐκεῖ καὶ θείου φωτὸς αὔγασις. Ὅπου δὲ φωτὸς   (270)
αὐγή, πάντων ἐκεῖ τῶν καλῶν χορηγία καὶ ἡ σφραγὶς τοῦ @1
Πνεύματος τοῦ Ἁγίου ἐμπεφυτευμένη ἐν τῇ καρδίᾳ, ἐξ
οὗ καὶ πάντες οἱ καρποὶ τῆς ζωῆς· ἐντεῦθεν πραότης
καρποφορεῖται Χριστῷ, εἰρήνη, ἐλεημοσύνη, συμπάθεια,
χρηστότης, ἀγαθωσύνη, πίστις, ἐγκράτεια, ἐντεῦθεν τὸ   (275)
ἀγαπᾶν τοὺς ἐχθροὺς καὶ ὑπὲρ αὐτῶν εὔχεσθαι, τὸ χαίρειν
ἀγαπᾶν τοὺς ἐχθροὺς καὶ ὑπὲρ αὐτῶν εὔχεσθαι, τὸ χαίρειν
ἐν τοῖς πειρασμοῖς, τὸ ἐγκαυχᾶσθαι ἐν ταῖς θλίψεσι, τὸ
τὰ ἀλλότρια πταίσματα ὡς ἴδια λογίζεσθαί τε καὶ κλαίειν,
τὸ τὴν ψυχὴν τιθέναι ὑπὲρ τῶν ἀδελφῶν προθύμως εἰς
θάνατον.   (280)
  Τοιγαροῦν ἴδωμεν, ἀδελφοί, καὶ ἀκριβῶς ἑαυτοὺς ἐξετά-
σωμεν καὶ καταμάθωμεν τὰς ψυχὰς ἡμῶν, εἰ ἐν ἡμῖν ἐστιν
αὕτη ἡ σφραγίας. Ἐπιγνωσώμεθα εἰ ἐν ἡμῖν ὁ Χριστός
ἐστιν, ἐκ τῶν εἰρημένων σημείων. Ἀκούσατε, παρακαλῶ,
χριστιανοὶ ἀδελφοί, καὶ ἀνανήψατε καὶ σκοπήσατε εἰ τὸ   (285)
φῶς ἔλαμψεν ἐν ταῖς καρδίαις ὑμῶν, εἰ φῶς ἐθεάσασθε
τὸ μέγα τῆς ἐπιγνώσεως, εἰ ἐπεσκέψατο ἡμᾶς ἀνατολὴ ἐξ
ὕψους ἐπιφαίνουσα ἐν σκότει καὶ σκιᾷ θανάτου καθημένοις
ἡμῖν, καὶ δόξαν μετ’ εὐχαριστίας τῷ δωρησαμένῳ ταύτην
ἡμῖν ἀγαθῷ Δεσπότῃ διηνεκῶς ἀναπέμπωμεν καὶ ἀγωνισώ-   (290)
μεθα τὸ θεῖον πῦρ διὰ τῆς τῶν ἐντολῶν ἐργασίας ἐν ἑαυτοῖς
θρέψαι περισσοτέρως, δι’ οὗ τὸ θεῖον φῶς ἐπὶ πλεῖον φαίνειν
καὶ μεγαλύνεσθαι εἴωθεν. Εἰ δὲ οὔπω τὸν Χριστὸν ἢ τὴν
ἐκείνου σφραγῖδα ἐλάβομεν καὶ τὰ προειρημένα σημεῖα ἐν
ἡμῖν αὐτοῖς οὐ γνωρίζομεν, ἀλλὰ τοὐναντίον μᾶλλον ἐν ἡμῖν   (295)
ὁ κόσμος ὁ δόλιος ζῇ καὶ ἡμεῖς ἐν αὐτῷ δυστυχῶς ζῶμεν
μέγα τι εἶναι τὰ πρόσκαιρα ἡγούμενοι καὶ καταπίπτομεν ἐν @1
ταῖς θλίψεσι καὶ ἐπὶ ταῖς ζημίαις δακνόμεθα καὶ τῇ τρυφῇ
καὶ τῷ πλούτῳ ἐνευφραινόμεθα, φεῦ τῆς ζημίας, φεῦ τῆς
ἀγνοίας καὶ τῆς σκοτώσεως, φεῦ τῆς ταλαιπωρίας καὶ τῆς   (300)
ἀναισθησίας ἡμῶν, ὑφ’ ὧν κρατούμεθα καὶ ὑφ’ ὧν εἰς τὰ
γήϊνα κατασπώμεθα. Ὄντως ἐλεεινοὶ καὶ πανάθλιοι καὶ
αὐτῆς τῆς αἰωνίου ζωῆς καὶ τῆς τῶν οὐρανῶν βασιλείας
ἀλλότριοί ἐσμεν, μηκέτι ἐν ἑαυτοῖς κτησάμενοι τὸν Χριστόν,
ἀλλὰ καὶ τὸν κόσμον ζῶντα ἐν ἑαυτοῖς ἔχοντες ὡς ἐν αὐτῷ   (305)
ζῶντες, καὶ φρονοῦντες τὰ γήϊνα. Ὁ δὲ οὕτως ἔχων
ἐχθρός ἐστιν ἄντικρυς τοῦ Θεοῦ· ἔχθρα γάρ ἐστιν εἰς Θεὸν
ἡ τοῦ κόσμου προσπάθεια, καθώς φησιν ὁ θεῖος ἀπόστολος·
«Μὴ ἀγαπᾶτε τὸν κόσμον, μηδὲ τὰ ἐν κόσμῳ», ὅτι οὐδεὶς
δύναται Θεῷ δουλεύειν καὶ κατὰ ἄνθρωπον ζῆν, ἐπειδὴ   (310)
πάντα τὰ τοῦ κόσμου ἐμπόδιά εἰσι τῆς πρὸς Θεὸν ἀγάπης
καὶ εὐαρεστήσεως.
  Τίς γάρ, ἀγαπῶν τὴν δόξαν καὶ τὴν παρὰ ἀνθρώπων
τιμήν, ἔσχατον πάντων καὶ εὐτελέστερον ἕξει ποτὲ ἑαυτὸν
καὶ ταπεινὸς τῷ πνεύματι ἢ τὴν καρδίαν συντετριμμένος   (315)
γενήσεται ἢ πενθῆσαί ποτε κἂν ὅλως δυνήσεται; Τί δέ,
 
γενήσεται ἢ πενθῆσαί ποτε κἂν ὅλως δυνήσεται; Τί δέ,
πλοῦτον ἀγαπῶν φιλαργυρίᾳ τε καὶ φιλοκτημοσύνῃ κρατού-
μενος, ἐλεήμων γένηται καὶ συμπαθὴς καὶ οὐχὶ παντὸς
θηρίου ἀγριώτερος ἔσται καὶ ἀπηνέστερος; Τίς κενοδοξίᾳ
κρατούμενος καὶ οἰήσει κατεχόμενος, φθόνου ποτὲ ἢ   (320)
βασκανίας ἀπαλλαγήσεται; Ὁ δὲ καὶ πρὸς τὰ τῆς σαρκὸς @1
πάθη καμπτόμενος καὶ τῷ βορβόρῳ τῶν ἡδονῶν καλινδού-
μενος, πότε καθαρὸς ἄρα τῇ καρδίᾳ γενήσεται ἢ πότε καὶ
πῶς τὸν Θεὸν τὸν δημιουργήσαντα αὐτὸν ὄψεται; Εἰρηνο-
ποιὸς δὲ πῶς ἔσται ὁ ἀπαλλοτριώσας ἑαυτὸν τοῦ Θεοῦ   (325)
καὶ μὴ ἀκούων τοῦ λέγοντος· «Ὑπὲρ Χριστοῦ πρεσβεύομεν,
ὡς τοῦ Θεοῦ παρακαλοῦντος δι’ ἡμῶν· καταλλάγητε τῷ
Θεῷ»; Πᾶς γὰρ ὁ διὰ τῆς τῶν ἐντολῶν παραβάσεως
ἀνθιστάμενος καὶ πολεμῶν τῷ Θεῷ, οὗτος κἂν εἰρηνεύειν
ἅπαντας πρὸς ἀλλήλους ποιῇ ἐχθρός ἐστι τοῦ Θεοῦ, ἐπειδὴ   (330)
οὐδὲ αὐτούς, οὓς εἰρηνεύειν πρὸς ἀλλήλους ποιεῖ, ὡς ἀρέσκει
τῷ Θεῷ ποιεῖ τοῦτο. Ἐχθρὸς γὰρ αὐτὸς πρῶτος ὢν ἑαυτοῦ
καὶ τοῦ Θεοῦ, ἐχθροὶ καθεστήκασιν αὐτοῦ καὶ οἱ διὰ τῶν
τοιούτων εἰρηνεύοντες. Οὐ γὰρ ἐπίσταται πάντως ὁ ἐχθρωδῶς
πρός τινα διακείμενος, τὰ τῷ ἐχθρῷ δοκοῦντα καὶ ἀρεστὰ   (335)
ἑτέροις συμβουλεύειν ὀρθῶς καὶ τὰ ἐκείνου διδάσκειν αὐτοὺς
ποιεῖν θελήματα, ἐπειδὴ καὶ αὐτὸ τοῦτο, τὸ ἀποκεχωρισμένως
διάγειν ἐξ αὐτοῦ, ἄγνοιαν ἐμποιεῖ τῶν ἐκείνου καταθυμίων,
οὐ μὴν ἀλλὰ καί, διὰ τὸ ἐμπαθῶς καὶ ἀπεχθῶς διακεῖσθαι
πρὸς αὐτὸν μελέτην τε ἀένναον ἔχειν ἐναντίως τῶν   (340)
ἐκείνου θελημάτων πορεύεσθαι, ἐθισμόν τινα ποιεῖ τοῦ—εἰ
καί ποτε θελήσει οὗτος ἑτέροις λαλῆσαι τὰ πρὸς θεραπείαν
ἐκείνου τελούμενα—μὴ εὐκόλως δύνασθαι. Καὶ εἰκότως.
Ψυχὴ γὰρ ἀφώτιστος, ὑπὸ τῶν παθῶν καὶ μάλιστα ὑπὸ @1
τοῦ φθόνου κρατηθεῖσα καὶ φθονεῖν τινι μελετήσασα, οὐδὲ   (345)
ἑτέρου τινὸς ὑπερλαλοῦντος τοῦ φθονουμένου ἀκοῦσαι ἀνέ-
χεται, μὴ ὅτι γε πρὸς θεραπείαν ἐκείνου καὶ διαπρᾶξαί τι
ἢ κἂν ὅλως εἰπεῖν. Φύσεως γὰρ ἰσχὺν λαμβάνει παλαιωθὲν
πάθος καὶ κακοῦ μελέτη χρονίσασα εἰς ψυχήν, ὡς μὴ
δύνασθαι τοῦτο ἐξιαθῆναί ποτε. Ἐκ γὰρ φωτὸς σκότος   (350)
γίνονται οἱ τοιοῦτοι καί, ἐξ ἀγαθότητος εἰς πονηρίαν μετα-
πίπτοντες, νοσοῦσιν ἀνίατα.
  Ὁ δέ γε Θεῷ συγκραθεὶς διὰ πίστεως καὶ ἐπιγνοὺς αὐτὸν
διὰ πράξεως, καὶ βλέπειν αὐτὸν πάντως διὰ θεωρίας ἠξίωται.
Βλέπει δὲ ἃ μὴ γράφειν ἰσχύω. Ὁρᾷ γὰρ ξένα τινὰ θεάματα   (355)
ὁ νοῦς καὶ ὅλος φωτίζεται καὶ φωτοειδὴς γίνεται, νοεῖν δὲ
ὁ νοῦς καὶ ὅλος φωτίζεται καὶ φωτοειδὴς γίνεται, νοεῖν δὲ
ἢ λαλεῖν ταῦτα οὐκ ἰσχύει. Αὐτὸς μὲν γὰρ ὁ νοῦς φῶς ἐστι
καὶ βλέπει τὰ πάντα φῶς, καὶ τὸ φῶς ζῶν ἐστι καὶ ζωὴν
τῷ ὁρῶντι παρέχει. Βλέπει ἑαυτὸν καθόλου τῷ φωτὶ
ἡνωμένον, καὶ ὁρῶν συστέλλεται καὶ ἔστιν ὡς ἦν. Κατανοεῖ   (360)
τὸ φῶς ἐν τῇ ψυχῇ καὶ ἐξίσταται, καὶ ἐξιστάμενος βλέπει
τοῦτο μακράν, στραφεὶς δὲ μέσον πάλιν εὑρίσκεται τοῦ
φωτός. Καὶ οὕτως τί εἴπῃ ἢ τί ἐν τῷ ὁρωμένῳ κατανοήσῃ,
ὅλως ἀπορεῖ καὶ λόγων καὶ νοημάτων. @1
  Τίς οὖν ἀκούων ταῦτα δὴ τὰ μυστήρια οὐ θαυμάσει καὶ   (365)
θαυμάσας προσδράμῃ Χριστῷ; Τίς Θεοῦ τερατουργίας μὴ
ποθήσῃ ἰδεῖν καὶ ἀγαπήσει τὸν δωρεὰν διδόντα τὰ δῶρα
ταῦτα καὶ ξένα χαρίσματα; Ὄντως κρεῖττον οὐδέν, ἀδελφοί,
ἐν τῷ κόσμῳ ὡς τὸ μηδὲν ἔχειν τοῦ κόσμου, μηδὲ θέλειν τι
πλέον τῆς ἀναγκαίας χρείας τοῦ σώματος. Χρείαν δὲ   (370)
ἀναγκαίαν ταύτην οἶδεν ὁ λόγος, ἄρτον καὶ ὕδωρ, ἱμάτιον
καὶ σκέπην, κατὰ τὸν θεῖον ἀπόστολον· «Ἔχοντες διατροφὰς
καὶ σκεπάσματα, τούτοις ἀρκεσθησόμεθα.» Εἰ δὲ καὶ
πλέον τι τούτων χρῄζομεν, πάντως ἐκεῖνος παρέξει ἡμῖν,
ἐλπίζουσιν εἰς αὐτὸν καὶ πιστεύουσιν, ὁ τὰ μείζω χαρίσας   (375)
καὶ ἐμπιπλῶν πᾶν ζῷον εὐδοκίας. Μόνον καταλείψωμεν τὰ
ἄλλα πάντα τῆς προσκαίρου ζωῆς, δόξαν φημὶ τὴν κενήν,
τὸν φθόνον, τὴν εἰς ἀλλήλους ἔριν, τὸν δόλον, τὸν γογγυσμόν,
τὴν ἐρίθειαν καὶ πάντα ὅσα τῷ Θεῷ ἀποτρόπαια καὶ εἰς
κίνδυνον φέρει ψυχῆς. Ποθήσωμεν δὲ ἐκ ψυχῆς ἃ κελεύει   (380)
Θεὸς ἡμῖν κατασπάζεσθαι, πτωχείαν πνευματικήν, ἣν
καλεῖ ὁ λόγος ταπείνωσιν, πένθος ἀένναον ἐν νυκτὶ καὶ
ἡμέρᾳ, ἐξ οὗ πηγάζεται ἡ χαρὰ τῆς ψυχῆς καὶ ἡ παράκλησις
καθ’ ὥραν τοῖς ἀγαπῶσι τὸν Θεόν. Ἐκ τούτου γὰρ πᾶσι
τοῖς ἀγωνιζομένοις ἐν ἀληθείᾳ καὶ ἡ πραότης κατορθοῦται,   (385)
πεινῶσι καὶ διψῶσι τὴν δικαιοσύνην καὶ ζητοῦσιν ἀεὶ τὴν τοῦ
Θεοῦ βασιλείαν, τὴν ὑπερέχουσαν πάντα νοῦν ἀνθρώπινον.
Οὐ μόνον δὲ ἀλλὰ καὶ τὸ γενέσθαι τινὰ ἐλεήμονα, καθαρὸν
τὴν καρδίαν, εἰρήνης μεστὸν καὶ εἰρηνοποιὸν καὶ ἀνδρεῖον
εἰς τοὺς πειρασμούς, ἐντεῦθέν ἐστιν ἐκ τοῦ πενθεῖν καθ’ @1   (390)
ἑκάστην. Ἐντεῦθεν καὶ τὸ μισεῖν ἡμῖν ἐπιγίνεται τὰ κακά,
ἐντεῦθεν ὁ θεῖος ζῆλος ἀνάπτεται εἰς τὴν ψυχήν, ὃς οὐκ
ἐᾷ ἠρεμῆσαι αὐτὴν ὅλως ἢ συνεκκλῖναι πρὸς τὰ κακὰ τοῖς
κακοῖς, ἀλλὰ πληροῖ ταύτην ἀνδρείας καὶ δυνάμεως εἰς τὸ
μέχρι τέλους ἐγκαρτερεῖν τοῖς δεινοῖς.   (395)
  Φύγωμεν οὖν τὸν κόσμον καὶ τὰ ἐν κόσμῳ, ἀγαπητοὶ
 
  Φύγωμεν οὖν τὸν κόσμον καὶ τὰ ἐν κόσμῳ, ἀγαπητοὶ
ἀδελφοί. Τί γὰρ ἡμῖν καὶ τῷ κόσμῳ καὶ τοῖς ἐν κόσμῳ
ἀνθρώποις; Δράμωμεν, διώξωμεν, ἕως οὗ δραξόμεθά τινος
τῶν ἑστώτων καὶ μὴ ῥεόντων. Τὰ γὰρ πάντα φθείρεται καὶ
ὡς ὄναρ παρέρχεται καὶ οὐδὲν μόνιμον ἢ βέβαιον ἐν τοῖς   (400)
ὁρωμένοις. Ὁ ἥλιος, τὰ ἄστρα, ὁ οὐρανὸς καὶ ἡ γῆ πάντα
παρέρχονται, μόνος δὲ πάντων μένει ὁ ἄνθρωπος. Τί τοίνυν
ἐκ τῶν ὁρωμένων δύναται ἡμᾶς ὠφελῆσαι ἐν καιρῷ ἀνάγκης
θανάτου, ἡμῶν ἀπερχομένων ἐντεῦθεν πρὸς τὴν ἐκεῖθεν
κατάπαυσιν τοῦ αἰῶνος ἐκείνου, αὐτῶν δὲ ὄπισθεν κατα-   (405)
λιμπανομένων; Εἰ δὲ καὶ οὕτω τὰ ὁρώμενα παρελεύσεται,
τί τὸ κέρδος ἡμῶν ἀπιόντων καὶ τὸ σῶμα καταλιμπανόντων
νεκρόν; Ἀφ’ οὗ γὰρ ἡ ψυχὴ καταλίπῃ τὸ ἴδιον σῶμα,
οὔτε βλέπειν δύναται δι’ αὐτοῦ οὔτε βλέπεσθαι παρ’ ἑτέρου,
ἀλλ’ ἔκτοτε πρὸς μόνα τὰ ἀόρατα ἔχει καὶ φροντὶς οὐδεμία   (410)
ἐστὶν αὐτῇ περὶ τῶν ὧδε, διπλοῦν ἐκεῖθεν ἐχούσῃ τὸν βίον
καὶ τὸν ἀγῶνα, ἢ βασιλείας οὐρανῶν καὶ αἰωνίου δόξης ἢ @1
γεέννης πάλιν καὶ τιμωρίας πυρός. Ἓν γὰρ τούτων εἰς
κληρονομίαν αἰώνιον, κατ’ ἀξίαν ὧν ἔπραξεν ἐνταῦθα,
ἀπολαμβάνει παρὰ Θεοῦ.   (415)
  Τοιγαροῦν φύγωμεν, ἀξιῶ, διὰ ταῦτα τὸν κόσμον. Φύγω-
μεν τὴν ἀπάτην τοῦ βίου καὶ τὴν νομιζομένην εὐφροσύνην
αὐτοῦ καὶ μόνῳ προσδράμωμεν τῷ ψυχοσώστῃ Χριστῷ.
Τοῦτον σπουδάσωμεν εὑρεῖν τὸν πανταχοῦ παρόντα, καὶ
εὑρόντες κρατήσωμεν προσπεσόντες τοὺς πόδας αὐτοῦ,   (420)
καὶ αὐτοὺς ἐν θέρμῃ ψυχῆς ἀσπασώμεθα. Ναὶ παρακαλῶ,
σπουδάσωμεν ἔτι περιόντες ἰδεῖν αὐτὸν καὶ θεάσασθαι.
Ἐὰν γὰρ αὐτὸν ἀξιωθῶμεν ἐνταῦθα αἰσθητῶς ἰδεῖν, οὐκ
ἀποθανούμεθα, θάνατος οὐ κυριεύσει ἡμῶν. Μὴ γὰρ εἰς
τὸ μέλλον ἐκδεξώμεθα τοῦτον ἰδεῖν, ἀλλὰ νῦν ἀγωνισώμεθα   (425)
θεάσασθαι αὐτόν, ἐπεὶ καὶ Ἰωάννης ὁ Θεολόγος οὕτω
φησίν· «Οἴδαμεν δὲ ὅτι ἔχομεν τὸν Θεὸν ἐν ταῖς καρδίαις
ἡμῶν, ἐκ τοῦ Πνεύματος οὗ ἐλάβομεν ἐξ αὐτοῦ.» Ὅσοι
οὖν τὴν πίστιν εἰς αὐτὸν ἐκ τῶν ἔργων ἐδείξατε ἀρραγῆ
καὶ βεβαίαν, τὰ παρ’ ἡμῶν ἄνωθεν ῥηθέντα ἀκριβῶς καὶ   (430)
καλῶς διακρίναντες, ὁρᾶτε μὴ λάθητε ἑαυτοὺς ἐν τῷ δοκεῖν
Χριστὸν ἔχειν ἐν ἑαυτοῖς, μηδὲν ἔχοντες, καὶ κεναῖς ταῖς @1
χερσὶν ὑπεξέλθητε τὸν βίον καὶ ἀκούσητε, ὅπερ ἀπεύχομαι,
τῆς ἀπευκταίας ἐκείνης φωνῆς· «Ἄραντες ὃ δοκεῖ κατέχειν
ὁ πονηρός, δότε τῷ πλεῖον ἔχοντι», καὶ τότε κλαύσετε   (435)
καὶ πενθήσετε καὶ λύπην ἕξετε εἰς αἰῶνα ἀπέραντον.

καὶ πενθήσετε καὶ λύπην ἕξετε εἰς αἰῶνα ἀπέραντον.
  Ἀλλὰ μὴ γένοιτο τοιαύτης φωνῆς ἀκοῦσαι καὶ τοιοῦτον
παθεῖν τοὺς ἀπαρνησαμένους ἡμᾶς κόσμον ἅπαντα καὶ
τὰ ἐν κόσμῳ καὶ προσδραμόντας Χριστῷ, γένοιτο δὲ τὰς
ἐντολὰς τηρήσαντας τοῦ Θεοῦ, διὰ δακρύων καὶ μετανοίας   (440)
καθαρθῆναι τὰς καρδίας ἡμῶν, ὡς ἂν καὶ τὸ θεῖον φῶς,
αὐτὸν τὸν Χριστόν, ἐντεῦθεν ὀψώμεθα καὶ μένοντα ἐν ἡμῖν
κτησώμεθα, καὶ διὰ τοῦ Παναγίου αὐτοῦ Πνεύματος
τρέφοντα καὶ ζωογονοῦντα ἡμῶν τὰς ψυχάς, καὶ ἀπογεύοντα
τῆς ἐνηδόνου γλυκύτητος τῶν ἀγαθῶν ἐκείνων τῆς βασιλείας   (445)
αὐτοῦ, ἧς γένοιτο πάντας ἡμᾶς ἀξιωθῆναι ἐν Χριστῷ
Ἰησοῦ τῷ Κυρίῳ ἡμῶν, ᾧ ἡ δόξα εἰς τοὺς αἰῶνας τῶν
αἰώνων. Ἀμήν. @1
(3)   Περὶ τοῦ ὅτι χρὴ καλῶς ὑποτάσσεσθαι καὶ μὴ ἐπιλαν-   (1p)
θάνεσθαι τῶν συνθηκῶν, ὧν πρὸς Θεὸν συνεθέμεθα. Καὶ   (2p)
ὅτι οὐ δεῖ γογγύζειν ἐπὶ ταῖς παννύχοις ἀγρυπνίαις τῶν   (3p)
ὄρθρων.   (4p)
Λόγος Γʹ.   

  Ἀδελφοὶ καὶ πατέρες, ἀναμνησθέντες τῶν τοῦ Θεοῦ   (6)
προσταγμάτων οὕτω λεγόντων· «Μὴ κρίνετε καὶ οὐ μὴ
κριθῆτε», τοὺς ἀλλοτρίους βίους μηδαμῶς περιεργάζεσθε,
ἃ δὲ μᾶλλον λέγουσιν ἡμῖν οἱ ἱερεῖς ποιεῖν ποιεῖτε, κατὰ
δὲ τὰ ἔργα αὐτῶν μὴ ποιῆτε, ὡς ἀκηκόατε. Διὸ πείσθητέ   (10)
μοι ὡς δοῦλοι Χριστοῦ, τῷ ἀναξίῳ, καὶ τὴν ἐμὴν ὀλιγοψυχίαν
καὶ ῥαθυμίαν ἐάσαντες, φροντίσατε, παρακαλῶ, τῶν ψυχῶν
ὑμῶν καὶ ἀόκνως τὰς ἐντολὰς τοῦ Θεοῦ ποιεῖν σπεύσατε·
καὶ κατ’ ἐμοῦ τοῦ ταπεινοῦ μὴ γογγύζητε, ὡς ἅπαξ τοῦ
ἐνιαυτοῦ ἐξεγερθέντες τὸ μεσονύκτιον, ἀλλὰ μνησθέντες τοῦ @1   (15)
εἰπόντος· «Μεσονύκτιον ἐξηγειρόμην τοῦ ἐξομολογήσα-
σθαί σοι ἐπὶ τὰ κρίματα τῆς δικαιοσύνης σου», εὐχαριστή-
σατε τῷ Θεῷ μᾶλλον καὶ τῷ ὑμᾶς εἰς τὴν αὐτοῦ δοξολογίαν
διυπνίσαντι καὶ χάρητε καὶ σκιρτήσατε, ὅτι μετὰ τῶν
ἁγίων ἀγγέλων ἠξιώθητε ἀνυμνεῖν τὸν Θεόν. Ὁ γὰρ ἐπὶ   (20)
τῇ συνήθει συνάξει ἀγανακτῶν καὶ ἐπὶ τῷ μήκει τῶν ἀνα-
πεμπομένων ὕμνων δυσχεραίνων καὶ κατακλώμενος, οὗτος
ἀληθῶς οὐκ οἶδεν ὡς γλυκέα τὰ λόγια τοῦ Θεοῦ ἐν τῷ
λάρυγγι τῶν ἀγαπώντων αὐτὸν καὶ ὑπὲρ μέλι καὶ κηρίον
ἐν τῷ στόματι τῶν ἐπιγινωσκόντων αὐτόν, ἀλλ’ ὅλος σὰρξ   (25)
ὢν καὶ σαρκικὸν ἔχων τὸ φρόνημα καὶ σαρκικωτέραν τὴν
αἴσθησιν, πνευματικῶς οὐ δύναται γεύεσθαι τῶν εἰς
εὐεργεσίαν ἡμῖν δοθέντων ἀπὸ Θεοῦ, ἀλλὰ πάντα πικρὰ τὰ
εὐεργεσίαν ἡμῖν δοθέντων ἀπὸ Θεοῦ, ἀλλὰ πάντα πικρὰ τὰ
κατὰ Θεὸν αὐτῷ φαίνονται, καὶ τὸ «Γεύσασθε καὶ ἴδετε
ὅτι χρηστὸς ὁ Κύριος» οὐκ ἐπίσταται. Ὁ δὲ τοῦτο μὴ   (30)
ἐναργῶς ἐπιστάμενος, τῆς ἀγάπης καὶ τῆς γλυκύτητος τοῦ
Χριστοῦ ἐναργῶς ἠλλοτρίωται. Ὁ δὲ τούτων ἄγευστος καὶ
ἀλλότριος—φεῦ μοι, ἐμὸν τὸ ἀτύχημα, ἰδιοποιεῖσθαι γὰρ
προστέταγμαι τὰ ἀλλότρια—ἐχθρός ἐστι τοῦ Θεοῦ καὶ
ξένος τῆς βασιλείας τῶν οὐρανῶν· ποίαν γὰρ ἄλλην, εἰπέ   (35)
μοι, ἕξει ἐλπίδα ἢ τίνος ἄλλου ἀγάπην περιπλακήσεται καὶ
παραμυθίαν εὑρήσει ἢ ἐνταῦθα ἢ μετὰ θάνατον; Ὁ δὲ καὶ
ἀντιλέγων καὶ καταστενάζων καὶ ἐπαρώμενος τοῖς αὐτὸν
διεγείρουσι πρὸς ὕμνον θεῖον καὶ δοξολογίαν Θεοῦ, ποίαν @1
ἀπολογίαν εὑρήσει ἐν τῇ ἡμέρᾳ τῆς κρίσεως, καὶ ἑαυτῷ καὶ   (40)
ἑτέροις σκάνδαλον ἀπωλείας γενόμενος;
  Πιστεύσατέ μοι, πνευματικοί μου πατέρες καὶ ἀδελφοί,
ὅταν ταῦτα ἀκούσω ἢ καὶ θεάσωμαί τινα ἐξ ὑμῶν διὰ ταῦτα
δεινοπαθοῦντα, τοιαύτῃ θλίψει συνέχομαι καὶ τὴν καρδίαν
μου δάκνομαι, ὡς αὐτῇ τῇ κολάσει δοκεῖν παραδίδοσθαι,   (45)
καὶ χαρᾶς οὐκ ἐπαισθάνομαι οὐδεμιᾶς ἄλλης τοῦ κόσμου,
ἀλλὰ καὶ αὐτὴν ἀπολέγομαι τὴν ζωήν· καὶ κλαίω καὶ
θρηνῶ, ὡς ἤδη κατακρινόμενος, καί τοι παρακαλῶν ὑμᾶς
οὐκ ἀκούομαι, ἐπιτιμῶν ἀποπέμπομαι, ἐλέγχων μισοῦμαι
καὶ παιδεύων ἀντιπαιδεύομαι καὶ ὡς ἐχθρὸς ἐκδιώκομαι,   (50)
καὶ ταῦτα ποιῶν ἀνάπαυσιν οὐ δύναμαι κτήσασθαι. Βου-
λεύομαι παύσασθαι καὶ τὰ ἐμαυτοῦ μόνα σκοπεῖν κακά,
ἀλλ’ ὅταν τοῦτο στῆσαι θελήσω, τότε ὡς φλὸξ ἀνάπτεται ἡ
καρδία μου καὶ πάλιν ἐν τοῖς αὐτοῖς, ὁ ταπεινός, περιέχομαι
καὶ ὀδυνᾶμαι τὰ ὑμέτερα τραύματα οὐχ ἧττον ἢ τοῖς ἰδίοις   (55)
μώλωψιν ἀλγύνεται ἕκαστος, καὶ ὑπὲρ ὑμῶν ἐγὼ φλέγομαι,
καὶ τὸν βίον ἡγοῦμαι ἀβίωτον, καὶ θαυμάζειν μοι ἔπεισι
πῶς εἰς τοιαύτην κατήλθομεν σκότωσιν καὶ κατὰ τῶν
ἰδίων ψυχῶν πάντα πράττομεν καὶ ἑαυτοὺς κατασφάζοντες
ὡς ζῶντες ἀπολακτίζομεν, καὶ δεσμοῦντες τοῖς ἁμαρτήμασιν   (60)
ἑαυτοὺς χαίρομεν καὶ τοὺς αἴροντας τὰ τοιαῦτα δεσμὰ
κατεσθίομεν. Ἐὰν κολυθῶμεν παρά τινος μηδὲν κατὰ τῶν
ψυχῶν ἡμῶν διαπράξασθαι, ὡς κύνες μαινόμενοι καθυλακ-
τοῦμεν καὶ μεμφόμεθα αὐτόν, καὶ οὐ παυόμεθα μέχρις οὗ @1
τὴν πρᾶξιν ποιήσομεν καὶ τὰς ψυχὰς ἡμῶν ἀπολέσομεν.   (65)
Εἶτα καὶ εἰς τὰ τοιαῦτα ἐθισθέντες παράνομα, φυσικῶς,
εἰπεῖν, κακοὶ γινόμεθα καὶ οὐκ ἔτι ἀνανεῦσαι βουλόμεθα.
Μοναχοὶ ἐπηγγειλάμεθα εἶναι καὶ πλεῖον τῶν κοσμικῶν
Μοναχοὶ ἐπηγγειλάμεθα εἶναι καὶ πλεῖον τῶν κοσμικῶν
ἐκακώθημεν. Πεινᾶσαι καὶ διψῆσαι καὶ κακοπαθῆσαι συνε-
ταξάμεθα, καὶ ὑπὲρ ἑνὸς κλάσματος ἄρτου λογομαχεῖν καὶ   (70)
βλασφημεῖν οὐκ αἰσχυνόμεθα, καὶ τότε ἴσως ἐπιζητουμένου
παρ’ ἡμῶν παρὰ τὸν ὡρισμένον καιρὸν τῆς τροφῆς. Πᾶσι
τοῖς ἐν τῷ κόσμῳ, γονεῦσι, λέγω, καὶ ἀδελφοῖς καὶ φίλοις,
ἤλθομεν ἀποτάξασθαι, καὶ τρέφειν μᾶλλον αὐτοὺς ἐκ τῶν
τῆς μονῆς ἄρτων οὐ διαλιμπάνομεν. Ὡς ἐχθρὸν τὸν κόσμον   (75)
ἐφύγομεν, καὶ τοὺς τοῦ κόσμου καὶ τὰ τοῦ κόσμου πλέον
ἢ αὐτὸν τὸν Χριστὸν ἀγαπῶμεν.
  Εἰπέ μοι, ἐρωτῶ σε, ἀδελφέ, πιστεύων εἶναι κρίσιν καὶ
ἀνάστασιν καὶ ἀνταπόδοσιν τῶν βεβιωμένων, ἦλθες ἐν τῇ
μονῇ, ὁμολογῶν εἶναι Θεὸν μέλλοντα ἀποδοῦναι ἑκάστῳ   (80)
κατὰ τὰς πράξεις αὐτοῦ, ἢ οὐδέ τινα τούτων διέθου ἐν τῇ
καρδίᾳ σου; Τηρῆσαι τὰς συνθήκας ἃς συνέθου καὶ συνετάξω
τῷ Χριστῷ ἐπὶ πολλῶν μαρτύρων ἐλήλυθας, ἢ τοῦτο μὲν
ὡς δεσμὸν ἀδελφότητος δολίως προσεποιήσω, μέλος γενέσθαι
τῆς ἐκκλησίας περιδρασσόμενος, τὸ δὲ ὅλον ἦν σοι ἐν μελέτῃ   (85)
κατεσκευασμένον, ἵνα λαμβάνῃς ἀνελλιπῶς τὰ πρὸς χορ-
τασίαν καὶ γαστριμαργίαν χορτάσματα καὶ ζῇς βίον ἀμέριμνόν
τε καὶ ἄπονον; Εἰ μὲν οὖν παρεγένου δοῦλος γενέσθαι @1
Χριστοῦ καὶ ἡμέτερος ἀδελφός, φύλασσε, παρακαλῶ, καὶ
τὰς αὐτοῦ ἐντολάς, καὶ θερμῶς δουλεύειν αὐτῷ προθυμή-   (90)
θητι, ἵνα φανῇς χριστιανὸς ἀληθὴς ἐκ τῶν ἔργων καὶ ἀδελφὸς
ἡμῶν φιλόθεος χρηματίσῃς, ἡμῖν ἐν πᾶσιν ἐξομοιούμενος·
συγκακοπάθησον ὡς καλὸς στρατιώτης, ἵνα καὶ στεφανωθῇς
καὶ συνδοξασθῇς, αἰωνίῳ δόξῃ ἐπευφραινόμενος. Εἰ δὲ τὸ
πᾶν σχηματιζόμενος μὲν κουρεύεσθαι καὶ μοναχὸς γίνεσθαι   (95)
ἦλθες, τρώγειν δὲ καὶ πίνειν μετ’ αὐτῶν ἐμελέτησας μόνον,
ἕτοιμα τὰ πάντα εὑρίσκων δῆθεν ἐξ αὐτομάτου, ἄκουσον
καὶ ἐγώ σοι λέξω ἅ σοι μέλλουσιν ὑπαντῆσαι. Πρῶτον
μέν, ὃ καὶ μέγιστον, ἴσθι ὡς οὐ κατηλλάγης οὐδὲ προσ-
ῳκειώθης Θεῷ, ἀλλὰ ἐχθρὸς λελόγισαι αὐτοῦ καὶ ἐπίβουλος·   (100)
καὶ πῶς δὲ οὐκ ἐπίβουλος, ἄλλα μελετῶν ἐν καρδίᾳ καὶ
ἄλλα ἐπὶ πάντων ἐπαγγελλόμενος καὶ δοκῶν τὸν ἀλάθητον
λανθάνειν Θεόν; Ἐκεῖνος· «Μὴ μεριμνήσητε περὶ τῆς
αὔριον, τί φάγητε ἢ τί πίητε ἢ τί ἐνδύσησθε» διαρρήδην
πᾶσιν ἐντέλλεται, σὺ δὲ διὰ τοῦτο ἀποκείρῃ, ἵνα μόνον   (105)
ἀδελφὸς ὑπάρχῃς καὶ κοινωνὸς κτημάτων καὶ χρημάτων,
ὧν ἴσως ἐν τῷ κόσμῳ ὢν οὐκ ἐκυρίευσας. Ὁ ἀπόστολος
παραινεῖ λέγων· «Ἔχοντες διατροφὰς καὶ σκεπάσματα,
παραινεῖ λέγων· «Ἔχοντες διατροφὰς καὶ σκεπάσματα,
τούτοις ἀρκεσθησόμεθα», σὺ δὲ μηδὲ εἰς αὐτὴν τὴν
ἀναγκαίαν χρείαν ἀρκούμενος, κλέπτεις καὶ νοσφίζῃ τὰ τῆς   (110)
μονῆς. Καὶ ἐν πᾶσι μὲν τοῖς πρὸς σωματικὴν ἡδονὴν καὶ
θεραπείαν ὑπάρχουσιν ἀδελφὸν σεαυτὸν εἶναι τῶν ἁπάντων
ἀκαινοτόμητον βούλῃ καὶ τὴν ἰσότητα μετὰ τῶν κοπιώντων
εἰς τὸ ἔργον Κυρίου προσαπαιτεῖς· ἐὰν δὲ πρὸς νηστείαν @1
ἢ ἀγρυπνίαν ἢ τῆξιν σώματος, ἔτι δὲ πρὸς πένθος ἢ εὐχὴν   (115)
ἀδιάλειπτον, παννύχους τε στάσεις καὶ ψαλμωδίας καὶ
ὕμνους πνευματικοὺς ἴδῃς τινὰς τῶν ἀδελφῶν προθύμως
ἑαυτοὺς γυμνάζοντας καὶ τρέχοντας ὅλῃ τῇ ψυχῇ καὶ
προθέσει, ἀλλότριον σεαυτὸν εἶναι λέγεις καὶ ταῦτα ποιεῖν
μὴ δύνασθαι· οὐ μόνον δὲ ἀλλὰ καὶ ἀποκρυβόμενος καὶ μὴ   (120)
εὑρισκόμενος εἰς τὴν σύναξιν, οἴει σεαυτὸν ὠφελεῖν. Ὢ τῆς
ἄγαν σκοτώσεως καὶ ἀγνοίας καὶ τῆς ἀπάτης τῶν λογισμῶν
σου! Καὶ τὸ χαλεπώτερον τούτου, ὅτι καὶ πειρασμῶν ἴχνος
ἐὰν ἐνώπιόν σου φανήσεται ἢ καὶ πρὸς δοκιμήν σου μικράν
τινα λύπην λυπήσῃ σε ὁ ἡγούμενος, καὶ αὐτὸ ἀπαρνῇ τὸ   (125)
ἔνδυμα, καθὰ πολλοὺς ἐγὼ λέγοντας ἤκουσα· «Μὴ γὰρ
δοῦλος γενέσθαι τινὸς ἐλήλυθα ἢ διὰ τὸ ὑβρίζεσθαι παρα-
γέγονα;» Ὢ τῆς παραπληξίας!
  Οὐκ ἦλθες κατὰ τῶν ἀοράτων ἐχθρῶν ἀγωνίσασθαι; Οὐκ
ἐλήλυθας ἀναλαβέσθαι τὸν κατὰ τῶν παθῶν πόλεμον; Δι’ ἣν   (130)
δὲ τὴν αἰτίαν στρατευθῆναι καὶ τοῖς Χριστοῦ στρατιώταις
καταταγῆναι ἠθέλησας; ἵνα σιτηρέσια ἐπίσης αὐτοῖς λαμβά-
νων καὶ ὀψώνια, ἀνάκεισαι ὡς οἱ ἐπὶ σκηνῆς τρυφῶντες καὶ
μεθυσκόμενοι; Ἐὰν ταῦτα λογίζῃ, οὐαί σοι ἐν τῇ ἡμέρᾳ
τῆς κρίσεως, ὅταν ὁ Χριστὸς ἔλθῃ ἑκάστῳ ἀποδοῦναι κατὰ   (135)
τὰς πράξεις αὐτοῦ, ὅταν ἐκζητήσῃ ἀπὸ τῶν μοναχῶν, τῶν
συνταξαμένων αὐτῷ ἐπὶ πολλῶν μαρτύρων, τὰς συνθήκας
ἃς συνέθεντο ποιῆσαι καὶ διαφυλάξαι ἐνώπιον τοῦ ἁγίου
θυσιαστηρίου καὶ τῶν ἁγίων ἀγγέλων αὐτοῦ. Τί γὰρ καὶ @1
ἐρωτώμενοι ἀποκρινόμεθα; Οὐχί· τί προσήλθομεν τῷ ἁγίῳ   (140)
θυσιαστηρίῳ καὶ τῇ ἁγίᾳ συνοδίᾳ ταύτῃ, ποθοῦντες τὸν
μοναχικὸν βίον καὶ τὴν ἀγγελικὴν ἀσπάσασθαι πολιτείαν;
Τί οὖν πρὸς ταῦτα ἀνθυποφέρομεν; οὐχὶ τὸ «Ναί, τίμιε
πάτερ»; Ὁ δὲ ἱερεὺς τί πρὸς ἡμᾶς φησι πάλιν; «Γινώ-
σκετε, ἀδελφοί, ὅτι ἐφ’ ὅσον ἐληλύθατε καταριθμηθῆναι   (145)
τοῖς δούλοις τοῦ βασιλέως Χριστοῦ, ἑτοιμάσατε ἑαυ-
τοὺς εἰς πειρασμούς. Ἔσεσθε γὰρ εἰδότες ὅτι ἀπὸ τοῦ νῦν
μᾶλλον πᾶσαν μηχανὴν ὁ ἐχθρὸς κινήσει καθ’ ὑμῶν. Δεῖ
μᾶλλον πᾶσαν μηχανὴν ὁ ἐχθρὸς κινήσει καθ’ ὑμῶν. Δεῖ
οὖν ὑμᾶς καὶ πεινᾶσαι καὶ διψῆσαι καὶ ῥιγᾶσαι, ἀτιμασθῆ-
ναί τε καὶ ἐμπτυσθῆναι, ῥαπισθῆναί τε καὶ χλευασθῆναι   (150)
καὶ πάντα τὰ κατὰ Θεὸν λυπηρὰ ὑπομεῖναι.» Ἄρα τί πρὸς
ταῦτα ἡμεῖς ἀποκρινόμεθα; Οὐχὶ πάντα παθεῖν καὶ ὑπομεῖναι
ἐπαγγελλόμεθα, καὶ τὸ «Ναί, τίμιε πάτερ» κατὰ πᾶσαν
ἐρώτησιν τῶν τῆς ὑπομονῆς παθημάτων φθεγγόμεθα;
Οὐχὶ ἐγκράτειαν καὶ ἀγρυπνίαν καὶ προσευχὴν καὶ ὑπακοὴν   (155)
μέχρι θανάτου τῷ προεστῶτι καὶ πάσῃ τῇ ἀδελφότητι
φυλάξαι ὁμολογοῦμεν ἐνώπιον Θεοῦ καὶ ἀγγέλων; Καὶ
νῦν, ὡς οὐδενὸς ὄντος τοῦ μέλλοντος ἀπαιτῆσαι ἡμᾶς τὰς
συνθήκας ταύτας ἃς συνεθέμεθα, οὕτω διακείμεθα, ἐν
ἀφοβίᾳ Θεοῦ διάγοντες καὶ καταφρονήσει τῶν αὐτοῦ ἐντολῶν,   (160)
κατεπαιρόμενοι οὐ μόνον ἁπάσης τῆς λοιπῆς ἀδελφότητος,
ἀλλὰ καὶ τῶν προεστώτων ἡμῶν, γογγύζοντες, ἀντιλέγοντες, @1
καταρώμενοι, ῥαθυμοῦντες καὶ πάντα ποιοῦντες, ὅσα μισεῖ
ὁ Θεὸς καὶ ὅσα εἰς γέενναν πυρὸς ἀπολλύουσιν ἡμῶν τὰς
ψυχάς.   (165)
  Ποῦ τοιοῦτον ἀπὸ τοῦ αἰῶνος ἠκούσθη μηχανῆς ἔργον;
Ποῖος δαίμων τρόπον ἀπωλείας κατὰ τῶν ἡμετέρων ψυχῶν
ἐπινοήσει μείζονα τούτου; Μᾶλλον δὲ τί πλεῖον καθ’ ἡμῶν
οἱ δαίμονες μεριμνήσουσιν ἢ φροντίσουσι; Τῷ γὰρ θελήματι
τῆς σαρκὸς ὁρῶντες οἱ δαίμονες κατεχομένους ἡμᾶς, τὸν   (170)
θάνατον βλέπουσι περιφέροντας· καὶ τίνος ἄλλου χάριν
καθ’ ἡμῶν αὐτοὶ ἐκστρατεύουσιν; Ἅπας γὰρ ὁ πόλεμος
τῶν δαιμόνων διὰ τοῦτο καθ’ ἡμῶν φέρεται, ὅπως ἐκ τῆς
τοῦ Θεοῦ δόξης καὶ τῆς τοῦ Ἁγίου Πνεύματος ἀλλοτριώσωσι
χάριτος τοὺς πειθομένους αὐτοῖς. Ἀλλ’ ἡμεῖς καὶ πρὸ τῆς   (175)
ἐκείνων πάλης ἑαυτοὺς ἡμᾶς, ὡς ὁρῶ, τῆς τοιαύτης ἀπεστε-
ρήσαμεν δωρεᾶς, καταλιπόντες τὰς τοῦ Θεοῦ ἐντολὰς καὶ
μηδὲ ζητῆσαι αὐτὸν ἐξ ὅλης ψυχῆς ποτε προθυμούμενοι.
Εἰ γὰρ ἐζητοῦμεν αὐτόν, οὐκ ἂν οὕτω ῥαθύμως καὶ ἀμελῶς
ἐβιοῦμεν. Ἐὰν τὰ οὐράνια ἐφροντίζομεν, οὐκ ἂν περὶ τὰ   (180)
γήινα τοσαύτην σπουδὴν ἐποιοῦμεν. Ἐὰν περὶ τῶν
ἀφθάρτων διενοούμεθα, οὐκ ἂν ἐκεχήναμεν εἰς τὰ ῥέοντα καὶ
φθαρτά. Ἐὰν τῶν αἰωνίων ἐφιέμεθα, οὐκ ἂν τῶν προσκαίρων
οὕτως ἀντεποιούμεθα. Ἐὰν τὸν Θεὸν ἠγαπῶμεν, οὐκ ἂν
τοὺς πρὸς αὐτὸν ἡμᾶς ὁδηγοῦντας οὕτως ἀπεστρεφόμεθα.   (185)
Ἐὰν τὰς ἀρετὰς περιεποιούμεθα, οὐκ ἂν τοὺς διδασκάλους @1
τῶν ἀρετῶν ἐβδελυσσόμεθα. Ἐὰν τὴν νηστείαν ἄσμενοι
ἠσπαζόμεθα, οὐκ ἄν ποτε διὰ βρωμάτων ἢ πομάτων ἔνδειαν
ἠσπαζόμεθα, οὐκ ἄν ποτε διὰ βρωμάτων ἢ πομάτων ἔνδειαν
ἐγογγύζομεν. Ἐὰν ἐγκρατεῖς τῶν παθῶν εἶναι ἠγωνιζόμεθα,
οὐκ ἂν ἀκρατῶς ταῖς ἡδοναῖς ἐνεδίδομεν. Ἐὰν πίστιν   (190)
εἴχομεν ὀρθὴν καὶ βεβαίαν, οὐκ ἂν τὰ τῶν ἀπίστων ἔργα
διεπραττόμεθα. Ἐὰν φόβον Θεοῦ εἰς τὰς καρδίας ἡμῶν
εἴχομεν, οὐκ ἂν τοῖς γνησίοις δούλοις αὐτοῦ εἰς πᾶσαν
ἀρετὴν θεάρεστον ἀντεπίπτομεν. Ἐὰν ταπείνωσιν ἐκτησά-
μεθα, οὐκ ἂν τῶν τοῦ Θεοῦ δούλων κατεπαιρόμεθα. Ἐὰν   (195)
ἀγάπην ἀληθινὴν κτήσασθαι ἠξιώθημεν, καὶ τὸν Θεὸν ἂν
ἐγνωρίζομεν καὶ οὐ μόνον παιδεύεσθαι, ἀλλὰ καὶ ἀτιμάζεσθαι
καὶ τύπτεσθαι καὶ ἀδικεῖσθαι καὶ ἐπηρεάζεσθαι καὶ πάντα
πειρασμόν, πᾶσαν θλῖψιν προθύμως ὑπομένειν διὰ τὸν
Χριστὸν ἠθελήσαμεν.   (200)
  Νυνὶ δὲ τοσοῦτον τοῖς πάθεσι κατεσχημένοι τελοῦμεν
καὶ ἐν τοσαύτῃ σκοτώσει καὶ ἀγνοίᾳ τυγχάνομεν, ὅτι οὐδὲ
ἐν οἷς ἐσμεν αἰσθανόμεθα, οὐδὲ ὅτι κακῶς πράττομεν
ἐπιστάμεθα. Διά τοι τοῦτο καὶ ἐὰν παρά τινος ὑπομνησθῶμεν
περί τινος ἁμαρτίας, ὡς μὴ ἀκηκοότες ποτὲ τὰς τῶν   (205)
χριστιανῶν Γραφὰς οὕτως ἀποκρινόμεθα· «Καὶ ἆρά γε
ἁμαρτία ἡ πρᾶξις αὕτη ἐστί; Καὶ τίνος χάριν ἢ καὶ διὰ τί
ἁμαρτία λογίζεται; Ματαίως τοῦτο παρά τινων ἁμαρτία
ὀνομάζεται. Εἴθε τὰς μείζονας ἐφυλαξάμεθα πράξεις·
περὶ γὰρ τούτων τῶν μικρῶν τὴν πολλὴν ὁ Θεὸς ἀκρίβειαν   (210)
οὐ μὴ ἐνδείξηται.» Καὶ ταῦτα τίνες; Οἱ μοναχοί, οἱ δευτέραν
ὁμολογίαν καὶ συνθήκην μετὰ τοῦ Θεοῦ ποιησάμενοι, οἱ τὴν @1
στολὴν ὡς ἀρετὴν καὶ τὸ ὄνομα ἀντὶ ἁγιότητος περιφέροντες,
οἱ κόσμον καὶ τὰ ἐν κόσμῳ ἀποβαλέσθαι Χριστῷ συνταξά-
μενοι, οἱ γονεῦσι καὶ φίλοις ὁμολογήσαντες ἀποτάξασθαι, οἱ   (215)
ὡς Θεῷ τῷ πνευματικῷ αὐτῶν πατρὶ συνταξάμενοι ὑποτάσ-
σεσθαι, οἱ μέχρι καὶ βλέμματος καὶ ἀργοῦ ῥήματος τὴν
ἀκρίβειαν καὶ ἄσκησιν ἐπαγγειλάμενοι, τὸ φθονεῖν ἢ λοιδορεῖν
ἢ γογγύζειν ἢ ἀντιλέγειν ἢ ψεύδεσθαι καὶ ἰδιορρυθμεῖν καὶ
ὀμνύειν ἤ τι τῆς μονῆς κρυφίως νοσφίζεσθαι ἢ καὶ διδόναι   (220)
ἑτέρῳ ἄνευ βουλῆς τοῦ προεστῶτος ἁμαρτίαν οὐ κρίνουσι.
Πρὸς τούτοις, οὐδὲ τὸ κακῶς διοικεῖν τὰ ἐμπιστευθέντα
αὐτοῖς πράγματα, οἷον ἢ προσπαθῶς τι ποιεῖν ἐν αὐτοῖς ἢ
ἐμπαθῶς ἢ δολερῶς ἢ φθονερῶς ἢ ἀσυνειδήτως καὶ κατὰ
πραγματείαν, ἡγοῦνται εἶναι τὸ σύνολον ἁμαρτίαν.   (225)
  Οὐ φρίττεις, ἄνθρωπε, τοῦ Θεοῦ ἀκούων καθ’ ἑκάστην
σοι λέγοντος διὰ πάσης τῆς θείας Γραφῆς· «Λόγος σαπρὸς
μὴ ἐκπορευέσθω ἐκ τοῦ στόματος ὑμῶν. Ἀμὴν γὰρ λέγω
μὴ ἐκπορευέσθω ἐκ τοῦ στόματος ὑμῶν. Ἀμὴν γὰρ λέγω
ὑμῖν, καὶ ὑπὲρ ἀργοῦ λόγου λόγον δώσετε καὶ ὑπὲρ ψυχροῦ
ὕδατος μισθὸν λήψεσθε»; Οὐκ ἀκούεις ὅτι καὶ ἐννοιῶν   (230)
καὶ λογισμῶν καρδίας κριτής ἐστιν ὁ Θεός; Τί γάρ φησιν;
«Ὁ ἐμβλέψας γυναικὶ πρὸς τὸ ἐπιθυμῆσαι, ἤδη ἐμοίχευσεν
αὐτὴν ἐν τῇ καρδίᾳ αὐτοῦ.» Εἶδες πῶς μοιχὸς κρίνεται
ὁ πρὸς ἐπιθυμίαν ἐμβλέπων εἰς πρόσωπόν τινος; Οὕτως
ἴσθι βεβαίως, ὦ ἄνθρωπε, ὅτι καὶ ὁ ἐπιθυμίᾳ χρημάτων   (235)
κρατούμενος φιλάργυρος κρίνεται, εἰ καὶ μηδὲν ἕτερον τὸ
σύνολον κέκτηται, καὶ ὁ βρωμάτων πολυτελῶν καὶ πολλῶν @1
ὀρεγόμενος γαστρίμαργός ἐστιν, εἰ καὶ δι’ ἔνδειαν ἄρτῳ
μόνῳ καὶ ὕδατι τρέφεται, καὶ πόρνος ὁ τοῖς λογισμοῖς ἐπὶ
πολὺ συνδυάζων καὶ μολυνόμενος, εἰ καὶ πρόσωπον ἀνθρώπου   (240)
ποτὲ μὴ θεάσηται. Οὕτω καὶ ὁ λέγων ἐν τῇ καρδίᾳ αὐτοῦ·
«Κακῶς ἐπράχθη τοῦτο καὶ παραλόγως ἐκεῖνο γέγονε» καί·
«Διὰ τί τὸ καὶ τὸ γέγονεν; ἵνα τί δὲ καὶ ἐκεῖνο οὐ γέγονε;»
—μὴ πλανηθῇ, καταλαλητὴς ἔσται καὶ ὡς κατακρίνων
κριθήσεται, κἂν μὴ ἐκβάλῃ ῥῆμα ἐκ τοῦ στόματος αὐτοῦ,   (245)
μηδὲ ἀκούσῃ τις τὴν φωνὴν αὐτοῦ.
  Μὴ πλανᾶσθε, ἀδελφοί μου, φιλάνθρωπός ἐστιν ὁ Θεὸς
καὶ ἐλεήμων καὶ εὔσπλαγχνος, κἀγὼ μαρτυρῶν ὁμολογῶ
καὶ τῇ αὐτοῦ εὐσπλαγχνίᾳ θαρρῶ σώζεσθαι. Πλὴν γινώσκετε
ὅτι τοὺς μὴ μετανοοῦντας καὶ μετὰ πάσης ἀκριβείας καὶ   (250)
φόβου πολλοῦ τηροῦντας τὰς αὐτοῦ ἐντολάς, οὐδὲν ὠφελήσει,
ἀλλὰ καὶ χεῖρον μᾶλλον τῶν ἀπίστων ἐθνῶν καὶ ἀβαπτίστων
αὐτοὺς τιμωρήσεται. Μὴ πλανᾶσθε, ὦ ἀδελφοί, μηδὲ μικρὰ
ὑμῖν τινα τῶν ἁμαρτημάτων φαινέσθωσαν καὶ ὡς μὴ τοσαύτην
βλάβην ἐμποιοῦντα ταῖς ἡμετέραις ψυχαῖς καταφρονείσθωσαν   (255)
παρ’ ἡμῶν. Μικροῦ γὰρ καὶ μεγάλου ἁμαρτήματος διαφορὰν
οὐκ ἐπίστανται οἱ εὐγνώμονες δοῦλοι, ἀλλὰ κἂν μέχρι
βλέμματος ἢ ἐννοίας ἢ λόγου πταίσωσιν, ὡς ἐκπεπτωκότες
τῆς τοῦ Θεοῦ ἀγάπης διάκεινται, ὅπερ καὶ ἀληθὲς εἶναι
πείθομαι. Ὁ γὰρ ἔξω τοῦ θείου θελήματος μικρόν τι   (260)
ἐνθυμηθεὶς καὶ μὴ εὐθύς, τὴν τοῦ λογισμοῦ προσβολὴν @1
ἐκδιώξας, μετάμελος γένηται, ἀλλὰ καταδεξάμενος κρατήσει
τὴν ἔννοιαν, εἰς ἁμαρτίαν αὐτοῦ λογίζεται, κἂν ἐν ἀγνοίᾳ
τοῦ κακὸν εἶναι τοῦτο λογίζεται. Ἐλθόντος γὰρ τοῦ νόμου,
ἤγουν τῆς τῶν ἁγίων Γραφῶν διδασκαλίας, τὸ μὲν ἐν ἀγνοίᾳ   (265)
κατεχόμενον κακὸν ἀνέζησε καὶ ἡ ἁμαρτία ἐν ἐμοὶ εὑρέθη
οὖσα, ἐγὼ δὲ νεκρὸς καὶ τοῦ καλοῦ ξένος γέγονα.
  Χρὴ τοίνυν πάντας τοὺς ἐπερχομένους ἡμῖν λογισμοὺς
  Χρὴ τοίνυν πάντας τοὺς ἐπερχομένους ἡμῖν λογισμοὺς
διακρίνειν καλῶς καὶ ἀντιπαρατιθέναι αὐτοῖς τὰς μαρτυρίας
ἐκ τῶν θεοπνεύστων Γραφῶν καὶ ἀπὸ τῆς διδασκαλίας τῶν   (270)
πνευματικῶν καὶ ἁγίων πατέρων καί, εἰ μὲν συνᾴδοντας
ταύταις καὶ ἰσοδυναμοῦντας εὑρίσκομεν αὐτούς, πάσῃ
δυνάμει τούτους κρατεῖν καὶ εἰς ἔργον θαρροῦντας ἐξάγειν·
μὴ συμφωνοῦντας δὲ τῷ λόγῳ τῆς ἀληθείας, μετ’ ὀργῆς
πολλῆς αὐτοὺς ἐξ ἑαυτῶν ἀποπέμπεσθαι, καθὰ γέγραπται·   (275)
«Ὀργίζεσθε καὶ μὴ ἁμαρτάνετε.» Ὡς γὰρ μίασμα καὶ
θανάτου κέντρον, οὕτως ἐκφεύγειν δεῖ τὴν ἐγγινομένην ἐκ
τῶν ἐμπαθῶν λογισμῶν εἰσβολήν. Πολλῆς οὖν ἡμῖν χρεία
τῆς νήψεως, πολλῆς τῆς σπουδῆς, πολλῆς τῆς τῶν θείων
Γραφῶν ἐρεύνης. Τὴν γὰρ ἐξ αὐτῶν ὠφέλειαν ἐμφαίνων   (280)
ἡμῖν ὁ Σωτὴρ ἔλεγεν· «Ἐρευνᾶτε τὰς Γραφάς.» Ἐρευ-
νᾶτε καὶ μετὰ πολλῆς ἀκριβείας καὶ πίστεως κατέχετε τὰ
λεγόμενα, ὅπως ἀκριβῶς ἐκ τῶν θείων Γραφῶν ἐπιστάμενοι
τὸ τοῦ Θεοῦ θέλημα, δύνησθε τὸ καλὸν διακρίνειν ἀπταίστως
ἀπὸ τοῦ χείρονος καὶ μὴ παντὶ πνεύματι ὑπακούειν, μηδὲ @1   (285)
τοῖς βλαβεροῖς συμπεριφέρεσθαι λογισμοῖς. Πληροφορή-
θητε, ἀδελφοί μου, ὅτι οὐδὲν οὕτως εὔκολον εἰς τὸ σωθῆναι
ἡμᾶς ὡς τὸ ἐπακολουθεῖν τοῖς τοῦ Σωτῆρος θείοις προσ-
τάγμασι. Πλὴν ὅμως πολλῶν ἡμῖν δεῖ τῶν δακρύων, πολλοῦ
τοῦ φόβου, πολλῆς τῆς ὑπομονῆς καὶ ἐπιμόνου εὐχῆς, ἵνα   (290)
κἂν ἑνὸς δεσποτικοῦ ῥήματος δύναμις ἀποκαλυφθῇ ἡμῖν,
ὅπως γνῶμεν τὸ ἐν μικροῖς λόγοις κεκρυμμένον μέγα
μυστήριον καὶ μέχρι θανάτου καὶ ὑπὲρ μιᾶς κεραίας τῶν
ἐντολῶν τοῦ Θεοῦ τὰς ψυχὰς ἡμῶν θήσωμεν. Ὁ γὰρ τοῦ
Θεοῦ λόγος ὡς μάχαιρα δίστομός ἐστιν, ἀποτέμνουσα καὶ   (295)
ἀποχωρίζουσα τὴν ψυχὴν ἀπὸ πάσης σωματικῆς ἐπιθυμίας
τε καὶ αἰσθήσεως· οὐ μόνον δὲ ἀλλὰ καὶ ὡς πῦρ φλέγον
γίνεται, διεγείρων ἡμῶν τὸ πρόθυμον τῆς ψυχῆς καὶ ποιῶν
ἡμᾶς τοῦ καταφρονεῖν πάντων τῶν λυπηρῶν τοῦ βίου καὶ
ἡγεῖσθαι χαρὰν πάντα πειρασμὸν ἐπερχόμενον, καὶ τὸν   (300)
φοβερὸν τοῖς ἄλλοις ἀνθρώποις θάνατον, ὡς ζωὴν καὶ ζωῆς
πρόξενον, ἐπιθυμεῖν καὶ ἀσπάζεσθαι.
  Διό, παρακαλῶ, ἀνανήψωμέν ποτε, ἀδελφοί μου, καὶ
ἀλλήλους διεγείροντες, τῇ παρακλήσει τοῦ λόγου, πρὸς
ζῆλον καὶ μίμησιν τοῦ καλοῦ, δράμωμεν σπουδαίως, σπεύ-   (305)
σωμεν προθύμως καὶ ζεούσῃ τῇ προθυμίᾳ χωρισθῶμεν τῇ
ἀπροσπαθείᾳ τοῦ κόσμου, ἑνωθῶμεν τῇ ταπεινώσει τοῖς @1
ἀπ’ αἰῶνος ἁγίοις ἀποδυσώμεθα τὸν παλαιὸν ἄνθρωπον
ἀπ’ αἰῶνος ἁγίοις ἀποδυσώμεθα τὸν παλαιὸν ἄνθρωπον
τῇ ἐκκοπῇ τοῦ γεώδους θελήματος καὶ τῇ νεκρώσει τοῦ
χοϊκοῦ φρονήματος, ἐνδυσώμεθα τὸν νέον Ἀδάμ, Ἰησοῦν   (310)
Χριστόν, διὰ τῆς καθαρᾶς καὶ ἀΰλου προσευχῆς, τοῖς
διηνεκέσι δάκρυσιν ἀποσμήξαντες ἑαυτούς. Ὥραν καθ’ ὥραν
καὶ ἡμέραν καθ’ ἡμέραν ἀνακαινίζεσθαι ποιήσωμεν ἑαυτοὺς
διὰ μετανοίας, ἵνα καὶ πολεμεῖν διδαχθῶμεν καὶ παλαίειν
τοῖς ἀεὶ πολεμοῦσιν ἡμῖν ἐχθροῖς δαίμοσιν. Ὁ γὰρ τὰ   (315)
εἰρημένα ὅπλα μηδέπω κτησάμενος, ἐν καιρῷ πολέμου
στῆναι οὐ δύναται, μᾶλλον δὲ ἐν πάσῃ ὥρᾳ τιτρώσκεται.
Γυμνὸς γὰρ ὑπάρχων τῶν ὅπλων ἐκείνων, ἐν εἰρήνῃ καὶ
ἐλευθερίᾳ διάγειν οὐ δύναται, ἐπειδὴ οὐχ ὁμοίως τῶν ἔξω
πολέμων καὶ ὅπλων καὶ ὁ ἐν ἡμῖν αὐτοῖς πόλεμος, ἀλλὰ   (320)
πολὺ ἐκείνου φρικωδέστερος οὗτος. Ἄνθρωποι γὰρ πρὸς
ἀνθρώπους μαχόμενοι, ποτὲ μὲν πολεμοῦσι μετὰ τῶν
ὅπλων, ποτὲ δὲ ὑπαναχωροῦσι καὶ παύονται, καὶ ἄρματα
ῥίπτουσι καὶ ὕπνου μεταλαμβάνουσι καὶ τροφῆς μετὰ ἀδείας
ἁπάσης, καὶ ὀχυρώμασι πολλάκις ἑαυτοὺς περικλείουσι καὶ   (325)
ἄλλοι ἀντ’ ἄλλων τὴν φυλακὴν ἐμπιστεύονται, ὅθεν καὶ
φυγῇ τις χρησάμενος σέσωσται, καὶ κρατηθεὶς ἴσως οὐ
τεθανάτωται, ἀλλὰ τὴν ἐλευθερίαν περιδόξῳ δουλείᾳ ἀνταλλα-
ξάμενος, περιφανέστερος ὤφθη καὶ μᾶλλον ἐπλούτησεν.
Ἐνταῦθα δὲ οὐχ οὕτως, ἀλλὰ διηνεκὴς τυγχάνει ὁ πόλεμος   (330)
καὶ διηνεκῶς ἀνάγκη περιβεβλῆσθαι τοῖς τοῦ Χριστοῦ
στρατιώταις τὰ ἑαυτῶν ὅπλα. Οὐκ ἔνι γὰρ ἐν νυκτὶ ἢ ἐν @1
ἡμέρᾳ ἢ ἐν μιᾷ καιροῦ ῥοπῇ τοῦτον τὸν πόλεμον παύσασθαι,
ἀλλὰ καὶ ἐσθιόντων ἡμῶν καὶ πινόντων καὶ κοιμωμένων
καὶ ὁτιοῦν ἐργαζομένων, ἐν τῇ ἀκμῇ τῆς μάχης τυγχάνομεν.   (335)
Ἀσάρκους γὰρ ἔχομεν ἐχθρούς, οἵτινες καὶ κατὰ πρόσωπον
ἡμῶν διηνεκῶς ἵστανται, εἰ καὶ μὴ βλέπονται παρ’ ἡμῶν,
καὶ σκοποῦσιν ἀκριβῶς εἴ που εὑρεῖν δυνηθῶσι μέλος ἡμῶν
ἄσκεπον τοῦ ἐμπῆξαι τὰ αὐτῶν βέλη καὶ θανατῶσαι ἡμᾶς.
Καὶ οὐδείς ἐστιν ὁ ἀπὸ τειχῶν αἰσθητῶν καὶ ὀχυρωμάτων   (340)
ἑαυτὸν περιφυλάξαι δυνάμενος καὶ κἂν μίαν ὥραν ἀποκρυ-
βῆναι καὶ μικρὸν ἀναπνεῦσαι καθ’ ἑαυτὸν ἢ φυγῇ χρήσασθαι
καὶ σωθῆναι, οὐδὲ ἄλλον ἀντ’ ἄλλου τοῦτον τὸν πόλεμον
ἀναδέξασθαι, ἀλλὰ πᾶσιν ἀνθρώποις ἀνάγκη πᾶσα ἐπίκειται
τοῦ πολεμῆσαι τοῦτον τὸν πόλεμον, καὶ ἢ νικήσαντά τινα   (345)
ζῆσαι ἢ πληγέντα ἀποθανεῖν ἀναμφιβόλως.
  Πληγὴ δὲ πρὸς θάνατόν ἐστι πᾶσα ἀμετανόητος καὶ
ἀνεξαγόρευτος ἁμαρτία καὶ τὸ εἰς ἀπόγνωσιν τινὰ ἐμπεσεῖν,
ἀνεξαγόρευτος ἁμαρτία καὶ τὸ εἰς ἀπόγνωσιν τινὰ ἐμπεσεῖν,
ὅπερ τῆς ἡμετέρας ἐστὶ προαιρέσεως καὶ θελήσεως. Εἰ γὰρ
ἡμεῖς ἑαυτοὺς οὐ προδώσομεν τῷ τῆς ἀμελείας βόθρῳ καὶ   (350)
ἀπογνώσεως, οὐδὲν οὐδαμῶς οἱ δαίμονες ἰσχύσουσι καθ’
ἡμῶν. Ἀλλὰ καὶ μετὰ τὸ πληγῆναι ἡμᾶς, ἐὰν θέλωμεν,
ἀνδρειότεροι καὶ ἐμπειρότεροι διὰ θερμῆς μετανοίας γινόμεθα.
Μετὰ γὰρ τὸ πληγῆναι καὶ θανεῖν πάλιν ἀναστῆναι καὶ
πολεμεῖν, τῶν γενναιοτάτων καὶ ἄγαν ἀνδρείων ἐστίν, ὅπερ   (355)
καὶ πολλοῦ ἄξιόν ἐστι καὶ θαύματος πλῆρες. Τὸ μὲν γὰρ
ἀπλήγους ἡμᾶς διατηρηθῆναι οὐκ ἔστι τῶν ἐφ’ ἡμῖν, τὸ δὲ
ἀθανάτους εἶναι ἢ θνητοὺς τῶν ἐφ’ ἡμῖν ἐστι. Μὴ ἀπογι-
νωσκόντων γὰρ ἡμῶν, οὐ τεθνηξόμεθα, θάνατος οὐ κυριεύσει @1
ἡμῶν, ἀλλὰ ἐσόμεθα ἀεὶ δυνατοί, τῷ παντοδυνάμῳ καὶ   (360)
φιλανθρώπῳ Θεῷ ἡμῶν ἐν μετανοίᾳ προσφεύγοντες.
  Διὰ δὴ τοῦτο παρακαλῶ ἐμαυτόν τε καὶ πάντας ἡμᾶς
πᾶσαν σπουδήν, πᾶσαν ἀνδρείαν ὑπομονῆς καὶ καρτερίας διὰ
τῶν ἀγαθῶν ἐπιδείξασθαι πράξεων, ἵνα διὰ πασῶν τῶν τοῦ
Χριστοῦ ἐντολῶν καὶ προσταγμάτων ὁδεύοντες, ἐν προθυμίᾳ   (365)
ψυχῆς εἰς τὰς αἰωνίους μονὰς καταντήσωμεν ἐν ἀγωγίμοις
τοῦ Πνεύματος, καὶ τῇ μιᾷ καὶ ἀδιαιρέτῳ Τριάδι παραστῆναι
καὶ προσκυνῆσαι καταξιωθῶμεν ἐν αὐτῷ Χριστῷ τῷ Θεῷ
ἡμῶν, ᾧ ἡ δόξα καὶ τὸ κράτος εἰς τοὺς αἰῶνας τῶν αἰώνων.
Ἀμήν. @1   (370)
(4)   Περὶ μετανοίας καὶ κατανύξεως. Καὶ ἐκ ποίων ταύτην   (1p)
ἔργων κτήσασθαι δυνατόν. Καὶ ὅτι ἄνευ δακρύων ἀδύνατον   (2p)
εἰς καθαρότητα καὶ ἀπάθειαν ἐλάσαι τινά.   (3p)
Λόγος Δʹ.   

  Ἐπειδήπερ, πατέρες καὶ ἀδελφοί, τοῦ ἁγίου πατρὸς ἡμῶν   (5)
Συμεὼν τοῦ Στουδιώτου τὰ θεόπνευστα τῶν ὑψηλῶν αὐτοῦ
πράξεων ἀναγινώσκετε συγγράμματα, ἅπερ ἐκεῖνος εἰς @1
πολλῶν ὠφέλειαν ἐξέθετο θείῳ κινούμενος Πνεύματι, μετὰ
τῶν ἄλλων αὐτοῦ ὑπερφυῶν κατορθωμάτων καὶ τοῦτο
ῥητῶς οὕτως, καθὼς ἐν πάσῃ τῇ ζωῇ αὐτοῦ ἐκεῖνος ἀπαρα-   (10)
βάτως ἐφύλαξεν, ἔγραψε καὶ ἐδίδαξε λέγων· «Ἀδελφέ,
ἄνευ δακρύων μὴ κοινωνήσῃς ποτέ.» Τοῦτο οἱ ἀκροαταὶ
ἀκούσαντες—πολλοὶ γὰρ παρῆσαν οὐ μόνον λαϊκοί, ἀλλὰ
καὶ μοναχοὶ τῶν ὀνομαστῶν καὶ περιδόξων ἐπ’ ἀρετῇ—, @1
ἐθαύμασαν ἐπὶ τῷ λόγῳ καὶ ἀλλήλοις ἐνατενίσαντες εἶπον,   (15)
ὡς ὑπομειδιῶντες, ὁμοθυμαδὸν μιᾷ τῇ φωνῇ· «Λοιπὸν
ἡμεῖς οὐδέποτε κοινωνήσωμεν, ἀλλὰ μείνωμεν ἅπαντες
ἀκοινώνητοι!» Τούτων ἀκούσας ὁ ἄθλιος ἐγὼ καὶ ταλαί-
ἀκοινώνητοι!» Τούτων ἀκούσας ὁ ἄθλιος ἐγὼ καὶ ταλαί-
πωρος, κατ’ ἰδίαν τε μνησθεὶς ἐκείνων αὐτῶν τῶν ταῦτα
εἰπόντων καὶ τῶν ῥημάτων αὐτῶν καὶ διαπονηθείς, ἔκλαυσα   (20)
πικρῶς, ἐν ὀδύνῃ καρδίας μου λέγων οὕτως ἐν ἐμαυτῷ·
«Ἆρά γε οὕτω περὶ τοῦ πράγματος ἀληθῶς διακείμενοι καὶ
ὡς ἀδύνατον εἶναι τοῦτο ἀπὸ ψυχῆς λογισάμενοι, εἶπον ἃ
εἶπον; ἢ ὡς μικρόν τι μᾶλλον κατόρθωμα λογισάμενοι τὸ
κατὰ τὸν καιρὸν τῆς κοινωνίας κλαῦσαι μόνον, τοῦ ῥήματος   (25)
κατεγέλασαν;» Πάντως γὰρ εἰ μὴ καθ’ ἑκάστην ἡμέραν
καὶ νύκτα ἔργον ἔχει τὸ κλαίειν τις ἐνώπιον Χριστοῦ τοῦ
Θεοῦ, οὐδὲ ὅτε τῶν θείων μυστηρίων μεταλαβεῖν βουληθῇ,
κἂν ὁπωσοῦν πενθῆσαι ἢ κλαῦσαι ἰσχύσει κατὰ Θεὸν καὶ @1
δακρύων κατενεγκεῖν σταλαγμούς· πῶς γάρ, ἐὰν μὴ κατ’   (30)
οἰκονομίαν τινὰ ἄρρητον ἢ σύμβασιν ἐξ αἰτίας τινὸς σπανίως
ἐπέλθῃ τινί; ὃ οὐδὲ θαυμαστόν μοι δοκεῖ, ὅπου γε πολλοὶ
καὶ ἐν αὐτῇ τῇ ἐξόδῳ τῆς ψυχῆς αὐτῶν ἔκλαυσαν ὁμοῦ καὶ
ἐδάκρυσαν (οἶμαι δὲ οὐ πολλοί, ἀλλὰ λίαν ὀλίγοι καὶ εὐαρίθμη-
τοι). Εἰ δὲ καὶ τοῦτο ἀδύνατον πάντῃ λογίζονται, τὸ μετὰ   (35)
δακρύων καθ’ ἑκάστην μετέχειν τῶν φρικτῶν μυστηρίων,
φεῦ τῆς ἀγνοίας αὐτῶν, βαβαὶ τῆς ἀναλγησίας, οἴμοι τῆς
ἀνοίας τῶν ταῦτα λεγόντων καὶ ἀμελείας καὶ τῆς πωρώσεως.
Εἰ γὰρ ἑαυτοὺς ἔκρινον, οὐκ ἂν ὑπὸ τῶν ἰδίων λόγων
ἐκρίνοντο· εἰ μετανοίας ἐπεμελοῦντο, οὐκ ἂν ἀδύνατον   (40)
εἶναί ποτε τοῦτο ἀπηρεύξαντο· εἰ πρᾶξιν μετήρχοντο
ἔγκαρπον, οὐκ ἂν ἄγευστοι τοῦ τοιούτου καλοῦ τῆς τοιαύτης
δωρεᾶς τοῦ Θεοῦ ὅλως ἐτύγχανον· εἰ φόβον Θεοῦ ἐν
καρδίᾳ ἐκτήσαντο, οὐ μόνον ἐν τῷ καιρῷ τῆς μεταλήψεως
τῶν θείων μυστηρίων δυνατὸν εἶναι τὸ πενθεῖν καὶ κλαίειν   (45)
διεμαρτύραντο, ἀλλὰ καὶ ἐν πάσῃ ὥρᾳ εἰ οἷόν τε.
  Διὸ καὶ τὴν ὑμετέραν ἀγάπην περὶ τούτου πληροφορῆσαι
βουλόμενος, ὡς πρὸς ἐκείνους αὐτοὺς τοὺς οὕτως εἰπόντας
τὸν λόγον ποιούμενος, διερωτῆσαι προῄρημαι· «Εἴπατέ
μοι, ὦ βέλτιστοι ἀδελφοί, διὰ τί τοῦτο ἀδύνατον;» —   (50)
«Ἐπειδή, φησίν, οἱ μὲν εὐχερῶς καὶ ἐξ ἑτοίμου πρὸς
κατάνυξιν ἔχουσιν, οἱ δὲ σκληροκάρδιοί τινες καὶ λιθοκάρδιοι
ὄντες, οὐδὲ τυπτόμενοι κατανύσσονται. Οἱ οὖν οὕτως ἔχοντες, @1
πῶς κλαίειν καὶ πενθεῖν δύνανται καὶ μετὰ δακρύων ἀεὶ
κοινωνεῖν; Ἀλλὰ καὶ οἱ ἱερεῖς αὐτοὶ τὴν θείαν καὶ ἀναίμακτον   (55)
λειτουργίαν ἐπιτελοῦντες, πῶς δύνανται κλαίειν;» —«Αὐτὸ
οὖν τοῦτο τὸ εἶναι σκληρούς, ὡς φατέ, καὶ πρὸς κατάνυξιν
δυσκινήτους, πόθεν αὐτοῖς, εἴπατε εἰ ἐπίστασθε, προσεγένετο;
δυσκινήτους, πόθεν αὐτοῖς, εἴπατε εἰ ἐπίστασθε, προσεγένετο;
Εἰ δ’ ἀγνοεῖτε, μικρόν τι τοῦ ὕψους ὑμῶν ἀνεπαισχύντως
ὑφέντες καὶ τὴν ἀκοὴν εὐμενῶς ὑποκλίναντες, μὴ ἀπαξιώσητε   (60)
μαθεῖν ἐξ ἐμοῦ τοῦ ἐσχάτου. Γέγραπται γάρ· ‹Ἐὰν δὲ τῷ
ἐσχάτῳ ἀποκαλυφθῇ, ὁ πρῶτος σιγάτω.›»
  «Πόθεν οὖν, φησίν, ὁ μὲν σκληρός, ὁ δὲ εὐκατάνυκτος;»
Ἄκουσον. Ἐκ προαιρέσεως ὁ μὲν ἀγαθῆς, ὁ δὲ φαύλης·
καὶ ἐξ ἐννοιῶν ὁ μὲν πονηρῶν, ὁ δὲ οὐ τοιούτων· καὶ ἐκ   (65)
πράξεων ὁ μὲν ἐναντίων, ὁ δὲ φιλοθέων. Καὶ εἰ δοκεῖ,
σκόπησον καὶ εὑρήσεις ἅπαντας τοὺς ἐξ αἰῶνος διὰ μόνων
τῶν τριῶν τούτων, ὅτι πολλοὶ ἐξ ἀγαθῶν ἐγένοντο πονηροὶ
καὶ ἐκ πονηρῶν ἀγαθοί. Πόθεν γάρ—ἵνα ἄνωθεν αὐτοὺς
ἐπαριθμήσωμαι—, ὁ Ἑωσφόρος ἐξέπεσεν; οὐχὶ προαιρέσει   (70)
καὶ λογισμῷ συγκαταθέμενος πονηρῷ; Πόθεν ὁ Κάϊν
ἀδελφοκτόνος ἐγένετο; οὐχὶ τῇ πονηρᾷ προαιρέσει ἑαυτὸν
τοῦ Ποιητοῦ προτιμήσας καὶ λογισμοῖς πονηροῖς ἐξακο-
λουθήσας, τῷ φθόνῳ ἔκδοτος γέγονε καὶ τὸν φόνον εἰργάσατο;
Πόθεν δὲ ὁ Σαοὺλ ἐζήτει κρατῆσαι καὶ ἀποκτεῖναι τὸν   (75)
Δαυίδ, ὃν ὡς ἑαυτὸν ἐτίμα τὸ πρότερον καὶ ὑπερηγάπα ὡς
εὐεργέτην; ἐκ φύσεως ἢ ἐκ πονηρᾶς προαιρέσεως; εὔδηλον @1
ὅτι ἐκ πονηρᾶς προαιρέσεως· ἐκ φύσεως γὰρ οὐδεὶς ἐγένετο
πονηρός, ἐπειδὴ οὐδὲ πονηρῶν ἔργων ποιητὴς ὁ Θεός, ἀλλὰ
λίαν καλῶν, μάλα δὴ ἀγαθὸς ὢν καὶ τοῦτο οὐ θέσει καὶ   (80)
προαιρέσει, ἀλλὰ φύσει καὶ ἀληθείᾳ. Πρὸς τούτοις πόθεν
ὁ μὲν εἷς ληστής, ὁ συσταυρωθεὶς τῷ Δεσπότῃ Ἰησοῦ
Χριστῷ, ἔλεγεν· «Εἰ Υἱὸς εἶ τοῦ Θεοῦ, σῶσον σεαυτὸν
καὶ ἡμᾶς», ὁ δὲ ἕτερος αὐτῷ ἀνθυπέφερεν· «Οὐδὲ φοβῇ
σὺ τὸν Θεόν; ὅτι ἡμεῖς μὲν δικαίως, ἄξια γὰρ ὧν ἐπράξαμεν   (85)
ἀπελάβομεν, οὗτος δὲ οὐδὲν ἄτοπον ἔπραξε»; Πόθεν,
εἰπέ μοι, ὁ μὲν ταῦτα, ὁ δὲ ἐκεῖνα ἐφθέγξατο; καὶ ὁ μὲν
ἐδικαιώθη, ὁ δὲ κατεκρίθη; Οὐχὶ ἐκ προαιρέσεως ἕκαστος
καὶ λογισμῶν ὁ μὲν ἀγαθῶν, ὁ δὲ πονηρῶν; Ἐκ τούτων
γὰρ καὶ ὁ μὲν ἀπιστίαν, ὁ δὲ πίστιν κτησάμενος ἔλεγε·   (90)
«Μνήσθητί μου, Κύριε, ἐν τῇ βασιλείᾳ σου.»
  Ἵνα δὲ τοὺς ἄλλους παρήσω πολλοὺς ὄντας, ἐκ τούτων
ὧν εἰπεῖν βούλομαι μάθετε καὶ διδάχθητε ὅτι προαιρέσεως
αὐτεξουσιότητι ἕκαστος, ἢ κατανυκτικὸς καὶ ταπεινός, ἢ
σκληροκάρδιος καὶ ὑπερήφανος γίνεται. Καὶ εἰκότως. Δύο   (95)
γάρ τινων ἀποτασσομένων τῷ βίῳ ὁμοτέχνων, ὁμογενῶν, συν-
ηλικιωτῶν, ἔσθ’ ὅτε καὶ ἀδελφῶν, ὁμογνωμόνων, ὁμοτρό-
πων, πονηρῶν, φημί, καὶ σκληρῶν, ἀσπλάγχνων, ὠμοτάτων,
πων, πονηρῶν, φημί, καὶ σκληρῶν, ἀσπλάγχνων, ὠμοτάτων,
φιλοσάρκων καὶ φιλαργύρων καὶ πᾶν εἶδος κακίας καὶ
πονηρίας μετελθόντων ἐπίσης, καὶ εἰσερχομένων αὐτῶν   (100)
ἅμα εἰς τὸ τῆς ἀσκήσεως στάδιον, ὁ μὲν αὐτῶν κατορθοῖ
πᾶσαν ὁμοῦ ἀρετήν, ζέσει πίστεως καὶ προθέσεως, πάντων @1
ἀποκοπὴν ποιούμενος τῶν κακῶν, ὁ δὲ χείρων ἢ ὅπερ ἦν
πρὸ τοῦ ἀποτάξασθαι γίνεται. Πόθεν οὖν οὐκ ἐπίσης καὶ
τὰ τῆς ἀρετῆς αὐτοῖς κατωρθώθη, ὥσπερ καὶ τὰ τῆς κακίας   (105)
ἐκορυφώθη; Οὐχὶ ὅτι ὁ μὲν προθέσει ψυχῆς ἀγαθῆς πάντα
τὰ κατὰ Θεὸν ὑπέμεινε λυπηρά, καὶ πρὸς τούτοις προσέχων
ἦν ἐξ αὐτῆς εἰσόδου καὶ ἀποταγῆς νουνεχῶς ταῖς θείαις
Γραφαῖς καὶ οἴκοθεν ἀφ’ ἑαυτοῦ τὸ ἀγαθὸν ποιεῖν ἐξελέξατο,
μιμούμενος τοὺς τῶν εὐλαβεστέρων ἀνδρῶν βίους καὶ   (110)
συναμιλλώμενος αὐτοῖς ἐν νηστείαις καὶ προσευχαῖς, ἐν
δεήσεσιν, ἐν σιωπῇ χειλέων, ἐν κατανύξει καὶ δάκρυσιν,
ἐν ἀποχῇ βρωμάτων ἡδέων καὶ ἀκαίρων ὁμιλιῶν, ἐν ἐποχῇ
θυμοῦ καὶ ὀργῆς καὶ κραυγῆς, ὑπομένων ἐμπόνως ὕβρεις
καὶ θλίψεις καὶ στενοχωρίας, καὶ τὰ εὐτελῆ καὶ ἀτιμότερα   (115)
ἐκλεγόμενος τῶν ἔργων, μὴ ἀντιλέγων ἢ γογγύζων ἐπιτασ-
σόμενος, ἀλλὰ προθύμως ἐπιτελῶν πάντα καὶ τὸν ἔσχατον
ἀεὶ μεταδιώκων τόπον καὶ ἑαυτὸν εὐτελέστερον λογιζόμενος
πάντων καί, ἁπλῶς εἰπεῖν, πάντα ποιῶν μετὰ γνώσεως,
ὅσα ἡμᾶς αἱ θεῖαι Γραφαὶ σαφῶς ἐκδιδάσκουσιν, ἵνα τυχὼν   (120)
ἐλέους καὶ συγχωρήσεως τῶν προτέρων κακῶν, εὕρῃ
παρρησίαν ἐνώπιον τοῦ Θεοῦ; Ὁ δὲ τὰ ἐναντία τούτων
πάντων προθέσει ψυχῆς πονηρᾶς ποιῶν, ἔμεινεν ὅπερ ἦν
καὶ πρὸ τοῦ ἀποτάξασθαι πονηρός, ἵνα μὴ λέγω καὶ χείρων
ἢ ὅπερ ἦν.   (125)
  Οὕτως οὐκ ἐκ φύσεως, ὥσπερ τινὲς οἴονται, ἀλλ’ ἐκ
προαιρέσεως γίνεται πᾶς ἄνθρωπος εἴτε ταπεινὸς καὶ
εὐκατάνυκτος, εἴτε σκληρὸς τὴν καρδίαν καὶ πεπωρωμένος @1
καὶ ἀκατάνυκτος. Πότε γάρ, εἰπέ μοι, κατανυγήσεται τὴν
ψυχὴν καὶ δάκρυον ἐξ ὀφθαλμῶν σταλάξει ὁ πᾶσαν ἡμέραν   (130)
σχεδὸν ὧδε κἀκεῖσε περιερχόμενος καὶ μήτε σιωπῆς χειλέων,
μήτε εὐχῆς, μήτε ἀναγνώσεως καὶ ἡσυχίας ἐπιμελούμενος,
ἀλλὰ ποτὲ μὲν προσομιλῶν τοῖς πλησίον ἐν ταῖς συνάξεσι,
καὶ οὐ μόνον ἑαυτὸν ἀλλὰ καὶ οἷς προσομιλεῖ τῆς ὠφελείας
ἀποστερῶν, ποτὲ δὲ διασύρων καὶ λοιδορούμενος τοὺς εὐ-   (135)
λαβεῖς τῶν ἀδελφῶν καὶ αὐτὸν ἔσθ’ ὅτε τὸν προηγούμενον;
Πότε κατάνυξιν κτήσεται ὁ πάντα περιεργαζόμενος τὰ τῆς
μονῆς, καὶ οὐ μόνον τὰ τῆς μονῆς, ἀλλὰ καὶ ἑνὸς ἑκάστου
μονῆς, καὶ οὐ μόνον τὰ τῆς μονῆς, ἀλλὰ καὶ ἑνὸς ἑκάστου
τὸν βίον; καὶ ποτὲ μὲν λέγων πρός τινας τῶν ἀδελφῶν·
«Ἤκουσα χθὲς τὸ καὶ τό» φησί, ποτὲ δέ· «Ἔμαθες τί τῷ   (140)
δεῖνι συνέβη τῷ ταπεινῷ;» καὶ πάλιν· «Ἠκούσατε τοῦ
δεῖνος τὴν συμφοράν;» Ὁ τοιοῦτος ἄρα πότε τῶν οἰκείων
ἀναμνημονεύσει κακῶν, ἵνα καὶ πονέσας δάκρυον καταφέρῃ
ἐξ ὀφθαλμῶν αὐτοῦ; Ὁ δὲ καὶ τῆς συνάξεως ἐξερχόμενος
ἐν τῷ καιρῷ τῆς ἀναγνώσεως τῶν θείων Γραφῶν καὶ   (145)
ἐγγὺς ἢ μακρὰν καθήμενος καὶ προσομιλῶν μετά τινων—
ποτὲ μὲν ἐκείνου ποτὲ δὲ τῶν ἄλλων τὰς ἀνωφελεῖς συντυχίας
προβαλλομένων καὶ οὕτω λεγόντων· «Ἠκούσατε, φησί, τί
τὸν δεῖνα πεποίηκεν ἀδελφὸν ὁ ἡγούμενος;» ὁ δέ· «Λοιπόν,
ἐὰν εἴπω ὑμῖν τί τὸν δεῖνα πεποίηκε τὸν ταπεινόν, τί ἔχετε   (150)
εἰπεῖν;» —καὶ οὕτω τοιαῦτα καὶ χείρονα τούτων ὁ ὁμιλῶν
καὶ ἀπασχολῶν καὶ ἀπασχολούμενος εἰς φλυαρίας τοιαύτας,
πότε εἰς συναίσθησιν ἔλθῃ τῶν οἰκείων ἁμαρτημάτων καὶ
ἑαυτὸν ἀποκλαύσεται;
  Ὁ γὰρ μὴ προσέχων τοῖς θεοπνεύστοις λογίοις, μηδὲ   (155)
θύραν τιθέμενος περὶ τὰ χείλη αὐτοῦ, μηδὲ ἀποστρέφων @1
τὸ οὖς αὐτοῦ ἐξ ἀκοῆς ματαίας καὶ μεμνημένος τῆς ἐσχάτης
ἀπολογίας καὶ τοῦ φοβεροῦ βήματος τοῦ Χριστοῦ, ὅπως
γυμνοὶ καὶ τετραχηλισμένοι ὀφείλομεν παραστήσεσθαι πάντες
αὐτῷ καὶ δοῦναι λόγον ὑπὲρ τῶν βεβιωμένων ἡμῖν, πῶς   (160)
ἄρα, εἰ πλεῖον τῶν ἑκατὸν χρόνων ἐπιζήσει ἐν τῷ μοναχικῷ
σχήματι, δάκρυον κτήσεται καὶ πενθήσει θερμῶς ἑαυτόν;
Πῶς ὁ τῶν πρωτείων ἀντιποιούμενος ἐν τῇ στάσει τῆς
ἐκκλησίας, ἐν τῇ καθέδρᾳ τῆς τραπέζης, καὶ ὑπὲρ τῶν
τοιούτων ἀεὶ μαχόμενος καὶ λυπούμενος, λυπηθήσεταί ποτε   (165)
ὑπὲρ τῆς ἰδίας ψυχῆς καὶ κλαύσει πικρῶς ἐνώπιον τοῦ
Θεοῦ; Ὁ δὲ καὶ προφασιζόμενος προφάσεις ἐν ἁμαρτίαις,
ἀδυναμίαν προβαλλόμενος, δυνατὸς ὢν καὶ σφριγῶν καὶ
νέος, ἐν τῇ στάσει τῆς ἐκκλησίας, καὶ παραμετρῶν ἑαυτὸν
τοῖς πολλὰ κοπιάσασι καὶ χρονίσασι τῇ ἀσκήσει τῶν   (170)
εὐλαβεστέρων ἀδελφῶν, λέγων· «Μὴ δεύτερός εἰμι τοῦ
δεῖνος ἢ τοῦ δεῖνος ἐγώ; ὅτι ἐκεῖνος ἐπακουμβίζων ἵσταται
καὶ ἀπερχόμενος ἵσταται»—συνεξισάζων ἑαυτὸν ἐκείνοις,
ὁ ἴσως ἀνάξιος ὢν καὶ τῆς κάτω χώρας, πότε τῆς ἑαυτοῦ
ἀσθενείας ἐπιγνώμων γένηται, ἵνα καὶ στενάξας ἀπὸ ψυχῆς   (175)
κατανυγῇ τὴν καρδίαν καὶ δακρύσῃ τοῖς ὀφθαλμοῖς; Ἡ γὰρ
κενοδοξία, δοῦλον αὐτὸν τῇ ἀκηδίᾳ ἐκδοῦσα, οὐκ ἔτι ἐν
οὐδενὶ καρτερῆσαι ἀφίησιν αὐτὸν ἐν ὑπομονῇ· καὶ διάγει
οὐδενὶ καρτερῆσαι ἀφίησιν αὐτὸν ἐν ὑπομονῇ· καὶ διάγει
ἔκτοτε ἕκαστος τῶν τοιούτων εἰς πᾶσαν σύναξιν ἐν ῥαθυμίᾳ @1
καὶ ἀμελείᾳ, τοῖς πλησιάζουσιν αὐτῷ καὶ ἀνεχομένοις   (180)
ἀκούειν αὐτοῦ προσομιλῶν συνεχῶς μάταια καὶ γραώδη
μυθεύματα. Καὶ οὕτως ἀναισθήτως ἢ μᾶλλον εἰπεῖν
ἀναλγήτως τοῖς πνευματικοῖς καὶ θεοσεβέσιν ἀνδράσι
συνεισερχόμενος ἐν ταῖς θείαις συνάξεσιν, ἀνωφελῶς ἐκεῖθεν
ἐξέρχεται, μηδεμίαν ἀλλοίωσιν ὅλως πρὸς τὸ κρεῖττον   (185)
ἐπαισθανόμενος προσγινομένην αὐτῷ, τὴν διὰ τῆς κατα-
νύξεως τοῖς ἀγωνιζομένοις ἀπὸ Θεοῦ διδομένην, τοῦτο
μόνον ἀρκεῖν ἑαυτῷ οἰόμενος, τὸ μὴ ἀπολιμπάνεσθαι τῶν
τετυπωμένων συνάξεων—ὄρθρου λέγω καὶ λυχνικοῦ καὶ
τῶν ψαλλομένων ὡρῶν—, οὕτως ἁπλῶς εἰς τὴν κατόρθωσιν   (190)
τῶν ἀρετῶν καὶ τὴν τελείωσιν τῶν τετελειωμένων, εἰς τὴν
κατὰ Χριστὸν ἡλικίαν. Ἔγνων γάρ τινας ὑπὸ τῆς τοιαύτης
ἀπάτης κατασχεθέντας καὶ σπουδὴν μὲν ποιουμένους
ὥστε μὴ περιπεσεῖν εἰς ἁμαρτίαν τινὰ σαρκικήν, μεθ’
ἑτέρων συναφθέντας σωμάτων· ὅπως δὲ τὰ ἐν κρυφῇ   (195)
γινόμενα ἢ καὶ ἐν τῷ ἀφανεῖ μελετώμενα τῆς καρδίας μὴ
ἐκφυγεῖν τὸ καθόλου φροντίζοντας, καὶ οἰομένους σωθήσεσθαι
ἄνευ τινὸς ἄλλης ἐργασίας, εὐχῆς λέγω καὶ σιωπῆς χειλέων
καὶ ἀγρυπνίας καὶ ἐγκρατείας καὶ πτωχείας πνευματικῆς
καὶ ταπεινώσεως καὶ ἀγάπης, μετὰ μόνης τῆς ἁπλῶς οὕτω   (200)
γινομένης ἐν ταῖς συνάξεσιν ὑπαντῆς. Ἀλλ’ οὐχ οὕτως
ἔχει· Θεὸς γὰρ οὐ βλέπει εἰς πρόσωπον, οὐδὲ εἰς μόνην
τὴν ἔξωθεν καταστολὴν τῶν ἠθῶν, οὐδὲ εἰς τὰς κραυγὰς
ἡμῶν, ἀδελφοί, ἀλλ’ εἰς καρδίαν συντετριμμένην καὶ τετα-
πεινωμένην καὶ ἥσυχον καὶ τὸν φόβον τοῦ Θεοῦ ἐπι- @1   (205)
φερομένην· «Ἐπὶ τίνα γάρ, φησίν, ἐπιβλέψω, ἀλλ’ ἢ ἐπὶ
τὸν πρᾶον καὶ ἥσυχον καὶ τρέμοντά μου τοὺς λόγους.»
  Τί δὲ καὶ περὶ τῶν ἀναξίως προσερχομένων καὶ αἰτήσεις
ποιουμένων εἰς τοὺς προεστῶτας αὐτῶν εἴπω; Καὶ οἱ μὲν
ὅσοι εὐλαβείας δῆθεν τῆς ἔξωθεν ἐπιμελόμενοι μόνον ἤ,   (210)
μᾶλλον εἰπεῖν, ὅσοι πρὸς τὰ κέρδη καὶ τὴν δόξαν καὶ τὰ
παρόντα μόνον κεχήνασιν· «Οὐκ ἐσμὲν ἄξιοι, φασί, καὶ
ἡμεῖς, τίμιε πάτερ, διακονῆσαι τῇ μονῇ καὶ τοῖς ἀδελφοῖς;
ἢ μόνος ὁ δεῖνα καὶ ὁ δεῖνα εἰς τὴν δεῖνα καὶ δεῖνα διακονίαν
ἐστὶν ἄξιος, καὶ οἰκονομεῖν οἶδεν ἐκεῖνος κρεῖττον παρ’   (215)
ἡμᾶς τὰ πράγματα; δοκίμασον, εἰ βούλει, καὶ ἡμᾶς καὶ
εὑρήσεις ποιοῦντας καὶ οἰκονομοῦντας κρεῖττον ἢ ὡς
ἐκεῖνοι τὰ τῆς μονῆς πράγματα», οἱ δὲ ὅσοι τῇ ἀμελείᾳ
ἐκεῖνοι τὰ τῆς μονῆς πράγματα», οἱ δὲ ὅσοι τῇ ἀμελείᾳ
καὶ ῥαθυμίᾳ ἐξ αὐτῆς αὐτῶν τῆς ἀποταγῆς ἐκδότους
δεδώκασιν ἑαυτούς, ἀδυναμίαν σώματος προβαλλόμενοι,   (220)
οἱ ἀπὸ τοῦ κόσμου χθὲς καὶ πρώην ἐλθόντες καὶ μυρίων
κακῶν γέμοντες, πρὸ τοῦ ὑποταγῆναι καὶ ἱδρῶσαι καὶ
κοπιᾶσαι αὐτοὺς εἰς τὸ ἔργον τοῦ Θεοῦ, ἀπερχόμενοι
ἵστανται, ὡς εἴρηται, μετὰ τῶν πολλὰ κεκοπιασάντων
ἐπακουμβίζοντες. Καὶ ἐὰν εἴπῃ ὁ πλησίον αὐτοῦ πρὸς ἕνα   (225)
τούτων· «Εἴσελθε, ἀδελφέ, εἰς τὸν συνήθη σου τόπον
καὶ στῆθι ψάλλων ἐκεῖ μετὰ τῶν ἀδελφῶν· δύνασαι γάρ»,
ἀποκρίνεται λέγων· «Ἀπὸ τῶν ὧδε μᾶλλον προσεχέσ-
τερον ἀκούων, κάλλιον ψάλλω ἤπερ ἀφ’ οὗ ἐκ συνηθείας
ἵσταμαι τόπου.» Ἐὰν δὲ πάλιν προσθεὶς ὁ ἀδελφὸς εἴπῃ   (230)
αὐτῷ· «Οὐ δύνασαι ὧδε ἵστασθαι, ἀδελφέ, ἄνευ προστάξεως
τοῦ προεστῶτος ἡμῶν», ἀκούσας ἐκεῖνος εὐθὺς ἀπελθὼν @1
αἰτεῖται τὸν προεστῶτα, σώματος ἀδυναμίαν προφασιζό-
μενος καὶ ἀσθένειαν, ἕως οὗ ἐπιτύχῃ τοῦ ἰδίου σκοποῦ·
«Καὶ ἵνα, φησί, πάτερ, ἀκούω τὸν πρῶτον κανονάρχον καὶ   (235)
ἵσταμαι εἰς τὸ πρῶτον στηθέον ἢ εἰς τὸ δεύτερον τοῦ δεῖνος
ἐγγύς», παρισάζων ἑαυτὸν τῷ κεκοπιακότι πολλά· καὶ
ὁπηνίκα τοῦ σκοποῦ τύχῃ, ἔκτοτε οὐδέποτε δύναται στῆναι
ἐν τῷ χορῷ. Κατὰ μικρὸν δὲ καὶ εἰς πᾶσαν ἄλλην ὑπόθεσιν
τοῖς πρώτοις ὁ τοιοῦτος σπουδάζων συναριθμεῖν ἑαυτόν,   (240)
τὴν ἔξωθεν εὐλάβειαν ὑποκρίνεται, προσποιεῖται κοσμίαν
καταστολήν, τοῖς ἐρχομένοις ἐν τῇ μονῇ φίλοις τῶν ἄλλων
καὶ ἄρχουσι σπουδάζει προσυπαντᾶν καὶ ἐν οἷς προσέρχονται
ἀδελφοῖς συχνότερον ἀπέρχεται ἐπὶ τῷ γνώριμος γενέσθαι
αὐτῶν, ὠφελεῖσθαι προφασιζόμενος ὑπὸ τῶν λεγομένων   (245)
ὑπ’ ἐκείνων συντυχιῶν καὶ ἑρμηνειῶν τῆς θείας Γραφῆς.
  Λοιπὸν οὖν περιτρέχειν ἄρχεται τὸ μοναστήριον ἀπὸ
κέλλης εἰς κέλλαν ἀπερχόμενος καὶ λέγων ἑνὶ ἑκάστῳ·
«Πίστευσον, ἀδελφέ, οὕτως σε ἀγαπῶ, ὅτι ἐὰν μὴ ἴδω σε,
οὐδὲ ζῆν νομίζω τὴν ἡμέραν ἐκείνην.» Εἰ μὲν οὖν εὑρεθῇ τις,   (250)
ἐξ ὧν ἀπερχόμενος ταῦτα λέγει, φοβούμενος τὸν Θεόν,
ἀποκρίνεται λέγων αὐτῷ· «Μνησθείη σου ὁ Θεὸς τῆς ἀγάπης,
ἀδελφέ μου· τί γὰρ καὶ βλέπεις εἰς ἐμὲ ἀγαθόν;» Ὁ δέ. @1
«Καὶ τί, φησίν, οὐκ ἔχεις σὺ τῶν καλῶν; Ποῖος γὰρ οὕτω
πραΰς, εὐλαβής, σοφός, γνωστικός, ἄπλαστος καὶ τὸ μεῖζον   (255)
πάντων πατρὸς σπλάγχνα κεκτημένος, πρὸς πάντας φιλ-
άδελφος ὤν;» Ταῦτα δὲ λέγων πρὸς τὸ γεύσασθαι ἀποβλέπεται
μετ’ αὐτοῦ. Ὁ δὲ πνευματικὸς ἀδελφὸς ὁμιλεῖ αὐτῷ κατὰ
μετ’ αὐτοῦ. Ὁ δὲ πνευματικὸς ἀδελφὸς ὁμιλεῖ αὐτῷ κατὰ
τὴν δοθεῖσαν αὐτῷ χάριν τὰ πρὸς σωτηρίαν ψυχῆς καί,
ὅσον τὸ ἐφ’ ἑαυτὸν τοὺς ἐπαίνους αὐτοῦ ἀπωθούμενος,   (260)
διορθοῦται τὸν ἀδελφόν. Εἰ δὲ μὴ τοιοῦτος εὑρεθῇ, ἀλλ’
ἀπ’ ἐναντίας σαρκικὸς καὶ ἀστήρικτος, εὐθὺς φυσιοῦται ἐν
ἑαυτῷ ὑπὸ τῶν ἐπαίνων ἐκείνου καὶ ἀποκριθεὶς λέγει πρὸς
αὐτόν· «Καὶ τί κρεῖσσον τῆς ἀγάπης, ὦ πάτερ καὶ ἀδελφέ;
ὄντως οὐδέν· καὶ μακάριος ὁ ταύτην κτησάμενος», καὶ   (265)
ἄλλα τινά, ὅσα οἶδε τὸν κόλακα ἀποδέχεσθαι καὶ πρὸς
εὐφημίαν αὐτοῦ διερεθίζειν. Εἶτα ὥσπερ τοῖς ἐπιπλάστοις
ἐπαίνοις καταθελγόμενος, νοὸς κουφότητι χαυνωθεὶς ὁ τοι-
οῦτος, εἰ μὲν τῶν εὐπόρων ἐστίν, αὐτίκα οὐδ’ ὑποχωρῆσαι
τοῦτον ἐᾷ, ἀλλ’ ἀξιοῖ συνεστιασθῆναι αὐτὸν αὐτῷ, καὶ   (270)
βρώμασιν αὐτὸν δεξιούμενος κενοὺς ἐπαίνους ἀντιλαμβάνει,
τοὺς εἰς ἀέρα μὲν διαλυομένους, βλάβην δὲ οὐ τὴν τυχοῦσαν
τῇ αὐτοῦ προξενοῦντας ψυχῇ. Εἰ δ’ οὖν ἀλλὰ μετὰ τὰς
πολλὰς καὶ ἀνωφελεῖς ὁμιλίας λέγει αὐτῷ· «Μηδέν μοι
μέμψῃ, ἀδελφέ. Οἶδεν ἡ ἀγάπη, οὐδὲν ἔχω ἄξιόν σου, ἵνα   (275)
σὺν ἐμοὶ τροφῆς μεταλάβῃς. Ἀλλ’ ἐπεὶ τοιαύτην διάθεσιν
καὶ ἀγάπην πρὸς ἡμᾶς τοὺς ταπεινοὺς κέκτησαι, ἔχομεν
ἀπὸ τοῦ νῦν κοινῶς καὶ φιλικῶς καταπολαύειν ὧν ἂν
ἐπιχορηγήσῃ Κύριος ἡμῖν εἰς βρῶσιν, καὶ συνευφραίνεσθαί
σοι.» Ἔκτοτε οὖν παρεμπίπτει ἐν ἑκατέροις τούτοις   (280)
φροντὶς ἀνεξάλειπτος, καὶ οὐ παύονται πόρους ἐπιζητοῦντες, @1
ὅθεν ἂν καὶ προσγένηται αὐτοῖς διὰ τῆς τῶν βρωμάτων
δαψιλείας τὴν δοκοῦσαν ἀγάπην βεβαιότερον ἐμπεδώσασθαι.
  Οὕτω τοίνυν μετὰ πάντων προφάσει ἀγάπης, μᾶλλον δὲ
ἀπάτης συνδήσας ἑαυτὸν τοῖς πᾶσι, ποτὲ μὲν αὐτὸς ἄλλον,   (285)
ποτὲ δὲ τῶν ἄλλων ὁ καθ’ εἷς αὐτὸν προσκαλούμενος, οὐκ
ἐπιλείπει αὐτὸν τράπεζα καὶ εὐθηνία τῶν εἰς τρυφὴν χορ-
τασμάτων εἰς κόρον, καὶ οὕτω γίνεται χοῖρος καὶ δεσμεῖται
ταῖς ἡδοναῖς καὶ θεραπεύει ἐνδελεχῶς τὴν γαστέρα, ὀκνῶ
γὰρ εἰπεῖν καὶ τὰ αὐτοῦ ὑπογάστρια. Διὸ καὶ μετ’ ἐπι-   (290)
τηδεύσεως ἐκ τῶν ἐράνων γαστριζόμενος καθ’ ἑκάστην τῆς
ἑσπέρας ἐρχομένης μετὰ τὴν τῶν ἀποδειπνίων ἀκολουθίαν
εἰς τὸ κελλίον αὐτοῦ ἀπερχόμενος, λέγει τῷ ὑπουργοῦντι
αὐτῷ· «Ἴδε, ταπεινέ, τῷ δίψει συνέχομαι. Ἀλλὰ θερμὸν
εὐτρεπίσας, δός μοι πιεῖν καὶ ἀναψῦξαι τῆς δίψης.» Ἐκεῖνος   (295)
οὖν, ὡς ἐξ ἔθους ἔχων, εὔνους εὑρίσκεται παραχρῆμα καὶ
δραστικώτατος ὑπηρέτης, οἷα δὴ καὶ αὐτὸς αὐτῷ συνευ-
ωχούμενος καὶ ζωρότερον μᾶλλον πίνων τὸν οἶνον καὶ ἐκρο-
ωχούμενος καὶ ζωρότερον μᾶλλον πίνων τὸν οἶνον καὶ ἐκρο-
φῶν, τοῦ σκότους αὐτῷ τὸ λανθάνειν ἐπιβραβεύοντος. Ὃς καὶ
μετὰ τὸ πιεῖν ἅπαξ πρὸς ὄρεξιν αὖθις διεγείρεται βρωμάτων   (300)
καὶ λεληθότως τῇ τῶν βρωμάτων ἡδύτητι ὥσπερ ὑποκλεπτό-
μενος, ἀνεπαισθήτως κορέννυται καὶ παχεῖαν ἀπεργάζεται
τὴν γαστέρα καὶ δυσμεταχείριστον καὶ τῇ τῆς ψυχῆς ὁρμῇ
μὴ ὑπείκουσαν. Τότε λέγει αὐτῷ ὁ λογισμός· «Ἀπόλυσόν
σου τὸν ὑπουργὸν καὶ στῆθι ποίησόν σου τὴν συνήθη εὐχήν.»   (305)
Ἀνταποκρίνεται ὁ ἕτερος λογισμὸς καὶ λέγει αὐτῷ· «Καὶ @1
πῶς ἰσχύεις στῆναι ἐμπεπλησμένος ὢν καὶ κατάγομος;
Κοιμήθητι μικρὸν καὶ τῇ φύσει βοήθησον εἰς τὸ ἐξαναλῶσαι
τὰ βρώματα καὶ πρὸ τῆς συνάξεως ἐγέρθητι. Καὶ τότε
μᾶλλον, εὐκίνητον ἔχων τὸ σῶμα, εὔξῃ καλῶς.» Ὑπακούει   (310)
τῷ λογισμῷ καὶ πεσὼν ὑπνοῖ καὶ ἐὰν ἔξυπνος γένηται, οὐκ
ἐγείρεται, ἀλλὰ λέγει· «Ταχύ ἐστιν, ὑπνώσω ἔτι μικρόν.»
Καὶ οὕτως ὑπερτιθεμένου, φθάνει ἡ σύναξις τοῦ ὄρθρου, καὶ
τηνικαῦτα ἐγειρόμενος εἰσέρχεται εἰς τὴν σύναξιν, τὸ
συνειδὸς ἔχων ἔλεγχον τῆς ἀμελείας καὶ ῥαθυμίας αὐτοῦ.   (315)
  Καθὼς οὖν προείπομεν, ὡς ἔθος αὐτῷ ἐστι, συχνοτέρως
εἰς τὰς τῶν φίλων καὶ ἀγαπητῶν πατέρων κέλλας ἀπερχόμε-
νος ἕως βραδὺ κάθηται συνδειπνῶν, συμπίνων, προσομιλῶν
αὐτοῖς· καὶ οὕτως ἐν τῷ κελλίῳ ἐρχόμενος, ἄχρηστος
γίνεται οὐ μόνον ἐν τῇ ἑσπερινῇ εὐχῇ, ἀλλὰ δὴ καὶ ἐν τῇ   (320)
τοῦ ὄρθρου συνάξει, μηδὲν ὅλως πνευματικὸν ἢ ἐννοῆσαι
ἢ διαπράξασθαι δυνάμενος. Ἀλλὰ καὶ ἐν τῇ αὐτοῦ κέλλῃ,
ἐὰν ἕτερος ἐλθὼν παραβάλῃ, ὁμοίως τὴν νύκτα παρέλκει,
ἔσθ’ ὅτε λοιδορῶν καὶ κατακρίνων βίους ἑτέρων, καὶ μένει
οὗτος τὸν ὅλον τῆς ζωῆς αὐτοῦ χρόνον προσαπολλὺς ἐν   (325)
κραιπάλῃ καὶ μέθῃ καὶ μερίμναις οὐκ ἀγαθαῖς.
  Ἀλλὰ τίνος ἕνεκα ταῦτα πάντα διῆλθον; Ἵνα δείξω
ὑμῖν, ἀδελφοί, ὅτι ὁ τοιοῦτον ἕλκων βίον οὐ δύναταί ποτε @1
δάκρυον ἐξ ὀφθαλμῶν αὐτοῦ καταγαγεῖν· πῶς γάρ, ὁ ἀεὶ
τὴν αὐτοῦ θεραπεύων γαστέρα καὶ διηνεκῶς φροντίζων   (330)
ὁμοίως τοῖς ἔθνεσι τί φάγεται αὔριον καὶ τί πίεται καὶ
ὡς δεσποίνῃ δουλεύων τῇ τοῦ φάρυγγος ἡδονῇ; Δῶμεν δὲ
καὶ ἀπέχεσθαι τῶν εἰρημένων αὐτὸν καὶ μήτε πρὸς ἄλλου
τινὸς κέλλαν χωρεῖν, μήτε ἄλλον αὐτὸν ὑποδέχεσθαι ἐν τῇ
κέλλῃ αὐτοῦ, μήτε κόρῳ γαστρὸς καὶ πότῳ καὶ ἀργολογίαις   (335)
προσανέχειν, ἀλλὰ κλείσαντα τὰς θύρας ἔνδον μένειν τῆς
κέλλης μονώτατον· τί οὖν ὁ ὄφελος αὐτῷ, ἐὰν μὴ πνευματικὴ
ὑπάρχῃ καὶ μετὰ γνώσεως ἡ ἐργασία αὐτοῦ, ἀλλὰ κάθηται
ὑπάρχῃ καὶ μετὰ γνώσεως ἡ ἐργασία αὐτοῦ, ἀλλὰ κάθηται
ἀναγινώσκων πρὸς τὸ ἀποστηθίσαι τι, ἵνα ἔχῃ τοῦτο λέγειν
ἐν καιρῷ συνάξεως ἢ καὶ παρουσίᾳ φίλων, ὥστε φαίνεσθαι   (340)
αὐτὸν γνωστικόν; Θῶμεν δὲ ὅτι οὐχ ἕνεκα τούτου, ἀλλὰ
χάριν ὠφελείας καὶ τοῦ ἀκοῦσαι λόγον Θεοῦ ἐντυγχάνει
ταῖς θείαις Γραφαῖς, εἶτα ἐγερθεὶς ἵσταται εἰς προσευχήν·
ἡ δὲ προσευχὴ αὐτοῦ ἔστωσαν, εἰ δοκεῖ, ψαλμοὶ δύο ἢ
τρεῖς ἢ δέκα ἢ ἑκατόν, αἱ προσκυνήσεις ὡσαύτως, ὅσας   (345)
ἂν καὶ εἴποις ποιεῖν, εἶθ’ οὕτως ἐκπληρώσας πάντα ἀνακλί-
νεται καὶ πλέον οὐδέν· τί οὖν, εἰπέ μοι, ὄφελος αὐτῷ ἐκ
τῆς τοιαύτης καὶ μόνον ἐργασίας, ἐὰν μὴ καὶ ὁ καρπὸς τῆς
εὐχῆς καὶ τῆς ἀναγνώσεως ἐπανθήσῃ τῇ ψυχῇ αὐτοῦ διὰ
τῶν δακρύων τῆς μετανοίας, ὅς ἐστιν ἡ ἀπάθεια, ἡ   (350)
ἐπίκτησις τῆς ταπεινοφροσύνης ὁμοῦ καὶ πραότητος, καὶ
ἡ γνῶσις μετὰ σοφίας τοῦ πνεύματος; Παντὶ γὰρ τῷ μετὰ
γνώσεως ἐργαζομένῳ τὴν πνευματικὴν ἐργασίαν τῶν @1
ἐντολῶν τοῦ Θεοῦ ἀναλόγως δίχα πάσης ἀμφιβολίας ἡ τῶν
εἰρημένων ἐπιγίνεται κτῆσις τῆς ἐμπόνου ἐργασίας αὐτοῦ.   (355)
Εἰ δὲ ἐργαζομένῳ κατὰ τὸ δοκεῖν καὶ πονοῦντι οὐκ ἐπανθήσει
τὰ εἰρημένα, οὐκ ἔστιν κατὰ Θεὸν ἡ ἐργασία αὐτοῦ ἀλλὰ
μόνον πρὸς ἀνθρώπων ἀρέσκειαν, καὶ εἰκότως τῶν κρειτ-
τόνων ἐξαμαρτάνει.
  Οὕτω τοίνυν ἀεὶ τὸν ἑαυτοῦ βίον ἕκαστος τῶν προειρημένων   (360)
διερχόμενος, δυνήσεταί ποτε ἆρα, ὡς ὁ ἀπὸ τῆς ἀρχῆς τῆς
ἀποταγῆς αὐτοῦ δοὺς ἑαυτὸν ὅλον εἰς τὸ πάντα τὰ κατὰ
Θεὸν λυπηρὰ ὑπομεῖναι καὶ παθεῖν, καθὼς ἄνωθεν προειρή-
καμεν, δάκρυον ἢ κατάνυξιν κτήσασθαι ἢ τὴν ἐκ τοῦ κόσμου
συνοῦσαν αὐτῷ κακίαν καὶ πονηρίαν καὶ σκληροκαρδίαν   (365)
ἀποβαλέσθαι καὶ ταπείνωσιν κτήσασθαι; Οὐδαμῶς. Πλανᾷ
ἑαυτὸν ὅστις ἂν ᾖ, ὁ ταῦτα νομίζων ἢ καὶ νομοθετῶν. Ὡς
γὰρ οὐκ ἐνδέχεται τὸν μὴ ἐκπυρούμενον σίδηρον τῷ πυρὶ
ὁμοίως τῷ ἐκπυρουμένῳ λαμπρύνεσθαι ἢ εἰς ἁπαλότητα
δι’ ἑτέρας τινὸς μηχανῆς ἔρχεσθαι καὶ χαλκεύεσθαι καὶ εἰς   (370)
ἐργαλεῖον κατασκευάζεσθαί ποτε εὔχρηστον, οὕτως οὐδὲ
τὸν ἀμελῆ καὶ ῥάθυμον καὶ τοιοῦτον ἕλκοντα βίον ἐπιβλαβῆ,
οἷον ὁ λόγος ἐδήλωσε, δυνατὸν τῷ ἀναδεξαμένῳ ἐκ πρώτης
τύπους ἀγαθοὺς ἐξ ὑπακοῆς πατέρων πνευματικῶν καὶ βίον
ἐνάρετον ἔχοντι ἐξισωθῆναι καὶ τῶν αὐτῶν ἐκείνῳ κατ-   (375)
απολαῦσαι δωρεῶν καὶ χαρισμάτων τοῦ Πνεύματος. Καὶ
εἰκότως. Ὁ μὲν γὰρ ταπεινὸς ὢν τὴν καρδίαν καὶ ταπεινο-
τέρας ἔχων τὰς ἐννοίας καὶ συντετριμμένον τὸν λογισμόν,
τέρας ἔχων τὰς ἐννοίας καὶ συντετριμμένον τὸν λογισμόν,
προαιρούμενός τε σπουδαιότερον ταῖς θείαις Γραφαῖς ἐξ- @1
ακολουθεῖν καὶ πᾶσαν ὑπομένων θλῖψιν καὶ πάντα πειρασ-   (380)
μὸν ὑποφέρων, ἔτι δὲ καὶ μετὰ πάντων τῶν εὐτελεστέρων
συναριθμῶν ἑαυτόν, τὰς πράξεις αὐτοῦ δηλονότι καὶ τὰ κακὰ
ἀναλογιζόμενος καὶ μεμφόμενος ἑαυτὸν καθ’ ἑκάστην καὶ
βλέπων ἁμαρτωλὸν ἑαυτόν, προκόπτει συντόμως καὶ ὑπὸ
τῆς θείας χάριτος, ὅταν μὴ ἔχῃ ἄνθρωπον, τὰ πρὸς σωτηρίαν   (385)
διδάσκεται, ἐξορίζων κατ’ ὀλίγον ἀπὸ τῆς αὐτοῦ ψυχῆς
τὰς ἐνούσας αὐτῷ ἀπὸ τοῦ κόσμου κακίας καὶ πονηρίας,
ἀντεισάγων δὲ ἀντ’ ἐκείνων τὰς ἀρετάς. Ὁ δὲ γέμων ἀκαθαρ-
σίας ὁμοῦ καὶ οἰήσεως καὶ μὴ βουλόμενος ἐνώπιον τῆς
κραταιᾶς χειρὸς τοῦ Θεοῦ ταπεινωθῆναι καὶ ἀνακαλύψαι   (390)
τὰ τῆς καρδίας αὐτοῦ πατρὶ πνευματικῷ καὶ κολληθῆναι
αὐτῷ καὶ πάντα δρᾶσαι καὶ παθεῖν, ὅσα πρὸς ἀρετὴν καὶ
Θεὸν μετὰ συνέσεως φέρει καὶ τελεοῖ τὸν κατὰ Θεὸν ἄνθρω-
πον, γίνεται χείρων ἢ ὅπερ ἦν ἐν τῷ κόσμῳ, τοῦ ὑλικοῦ
πνεύματος ἀντιστραφέντος καὶ ἐνοικήσαντος εἰς αὐτὸν μετὰ   (395)
τῶν ἑπτὰ πνευμάτων τῆς πονηρίας. Καὶ οὕτως ὁ μὲν
ὑπερβαίνει τοσοῦτον καὶ ὑπερνικᾷ τὸν συνεισελθόντα αὐτῷ
ἀδελφόν, ὅσον ὁ τρέχων ἐλευθερίως τὸν ἐν δεσμοῖς καὶ
πέδαις σιδηραῖς κατεχόμενον· ὁ δὲ ἡττᾶται καὶ τοῖς
προτέροις ἐναπομένει κακοῖς ἢ καὶ χείροσι, μὴ θελήσας   (400)
οἴκοθεν ἐκλέξασθαι καὶ ποιῆσαι τὸ ἀγαθὸν ἐν τῷ ὑπεισελθεῖν
καὶ ἀναδέξασθαι τοὺς ἀγῶνας τῆς ἀρετῆς.
  Διὰ τοῦτο οὖν, ὡς ἔφθην εἰπών, ἐργασίας ἐστὶ καρπὸς ἡ
κατάνυξις καὶ καρπῶν πρόξενος, μᾶλλον δὲ ποιητικὴ πασῶν @1
τῶν ἀρετῶν καὶ δημιουργὸς αὕτη καθέστηκε, καθὼς πᾶσα   (405)
Γραφὴ θεόπνευστος μαρτυρεῖ. Τοιγαροῦν καὶ ὁ θέλων
κόψαι πάθη ἢ κτήσασθαι ἀρετάς, ταύτην πρὸ πάντων τῶν
καλῶν καὶ μετὰ πασῶν τῶν ἀρετῶν ὀφείλει ἐπιμελῶς
ἐκζητεῖν. Χωρὶς γὰρ ταύτης οὐ θεάσεται καθαράν ποτε τὴν
ἑαυτοῦ ψυχήν· εἰ δὲ μὴ ταύτην, οὐδὲ τὸ σῶμα πάντως   (410)
κτήσεται καθαρόν. Ἄνευ γὰρ ὕδατος ἀμήχανον ἐκπλυθῆναι
τὸ ῥερυπωμένον ἱμάτιον, καὶ δίχα δακρύων ἀμηχανέστερον
ἀποπλυθῆναι καὶ καθαρθῆναι κηλίδων καὶ μολυσμῶν τὴν
ψυχήν. Μὴ προφασιζώμεθα προφάσεις ψυχοβλαβεῖς καὶ
ματαίας, μᾶλλον δὲ εἰπεῖν εἰς ἅπαν ψευδεῖς καὶ τῆς ἀπωλείας   (415)
προξένους, ἀλλ’ ἐκζητήσωμεν τὴν βασιλίδα ταύτην τῶν
ἀρετῶν ὁλοψύχως.
  Ὁ γὰρ ταύτην ὁλοψύχως ἐπιζητῶν, εὑρίσκει αὐτήν·
  Ὁ γὰρ ταύτην ὁλοψύχως ἐπιζητῶν, εὑρίσκει αὐτήν·
μᾶλλον δὲ αὕτη παραγινομένη εὑρίσκει τὸν ἐκζητοῦντα
ἐπιπόνως αὐτήν, καὶ κἂν χαλκοῦ κἂν σιδήρου κἂν ἀδάμαντος   (420)
σκληροτέραν ἔχῃ καρδίαν, ἅμα τῷ παραγενέσθαι κηροῦ
παντὸς μαλακωτέραν ταύτην ἐργάζεται. Πῦρ γάρ ἐστι θεῖον
διαλῦον ὄρη καὶ πέτρας καὶ λεῖα πάντα ποιοῦν καὶ μετα-
ποιοῦν εἰς παραδείσους καὶ ἀλλοιοῦν τὰς αὐτὸ δεχομένας
ψυχάς. Μέσον γὰρ τούτων πηγὴ βλύζουσα γίνεται, ὕδωρ   (425)
ζωῆς ἀεὶ πηδῶν καὶ ἁλλόμενον καὶ καταρδεῦον πλουσίως
αὐτάς, καὶ ὥσπερ ἀπὸ δεξαμενῆς τινος καταρρέον εἰς τοὺς
ἐγγὺς καὶ μακράν, καὶ ὑπερεμπιπλοῦν τὰς μετὰ πίστεως
δεχομένας τὸν λόγον ψυχάς. Ἐκπλύνει μὲν γὰρ ἐκ πρώτης
τοῦ ῥύπου τοὺς μετόχους αὐτοῦ, εἶτα συνεκπλύνει τὰ πάθη @1   (430)
καὶ ἀπορρύπτει, ὥσπερ τραυμάτων λεπίδας ταῦτα ἐξανασπῶν,
φημὶ δὴ πονηρίαν, φθόνον, κενοδοξίαν καὶ τἄλλα πάντα ἃ
τούτοις συνέπεται· οὐ μόνον δὲ ἀλλὰ καὶ ὥσπερ τις φλὸξ
περιτρέχουσα κατ’ ὀλίγον ἐξαφανίζει ἐκκαίουσα καθ’ ὥραν
ὡς ἀκάνθας αὐτὰς καὶ καταφλέγουσα· ἥτις καὶ πρῶτον   (435)
μὲν πόθον ἐμποιεῖ τῆς τελείας τούτων ἐλευθερίας τε καὶ
καθάρσεως, ἔπειτα καὶ τῶν ἀποκειμένων καὶ ἡτοιμασμένων
παρὰ Θεοῦ ἀγαθῶν τοῖς ἀγαπῶσιν αὐτόν.
  Ταῦτα δὲ πάντα μετὰ δακρύων, μᾶλλον δὲ διὰ τῶν
δακρύων, τὸ τῆς κατανύξεως θεῖον πῦρ ἀπεργάζεται· ἄνευ   (440)
δὲ δακρύων, ὡς ἔφαμεν, οὐδὲ ἓν τούτων ἢ ἐν ἡμῖν αὐτοῖς ἢ
ἔν τισιν ἑτέροις γέγονέ ποτε ἢ γενήσεται. Οὐδὲ γὰρ ἀπὸ τῶν
θείων Γραφῶν ἀποδείξει τοῦτό τις, ὅτι δακρύων δίχα καὶ
κατανύξεως διηνεκοῦς ἐκαθάρθη τις ἀνθρώπων ποτὲ ἢ ἅγιος
γέγονεν ἢ Πνεῦμα Ἅγιον ἔλαβεν ἢ τὸν Θεὸν ἐθεάσατο ἢ   (445)
σκηνώσαντα ἔνδον αὐτοῦ ἔγνωκεν ἢ ὅλως τοῦτον ἔσχε ποτὲ
ἔνοικον ἐν τῇ καρδίᾳ αὐτοῦ, μὴ προηγησαμένης μετανοίας
καὶ κατανύξεως καὶ ὡς ἀπὸ πηγῆς ἀεὶ βρυόντων δακρύων
διηνεκῶν, τῶν κατακλυζόντων δηλονότι καὶ τὴν τῆς ψυχῆς
ἐκπλυνόντων οἰκίαν, καὶ αὐτὴν καταδροσιζόντων καὶ ἀνα-   (450)
ψυχόντων τὴν ὑπὸ τοῦ ἀπροσίτου πυρὸς κατεχομένην καὶ
καταφλεγομένην ψυχήν.
  Οἱ οὖν λέγοντες μὴ εἶναι δυνατὸν καθ’ ἑκάστην νύκτα καὶ
ἡμέραν πενθεῖν καὶ κλαίειν, ἑαυτοὺς πάσης ἀρετῆς γυμνοὺς
εἶναι διαμαρτύρονται. Εἰ γὰρ οἱ πατέρες ἡμῶν οἱ ἅγιοι   (455)
οὕτως ἀποφηνάμενοι λέγουσιν· «Ὁ θέλων κόψαι πάθη,
κλαυθμῷ κόπτει αὐτὰ καὶ ὁ θέλων κτήσασθαι ἀρετάς, @1
κλαυθμῷ κτᾶται αὐτάς», εὔδηλον ὅτι ὁ μὴ κλαίων καθ’
 
κλαυθμῷ κτᾶται αὐτάς», εὔδηλον ὅτι ὁ μὴ κλαίων καθ’
ἑκάστην, οὔτε τὰ πάθη κόπτει οὔτε τὰς ἀρετὰς κατορθοῖ,
κἄν, ὡς οἴεται, δοκῇ πάσας μετέρχεσθαι. Τί γὰρ ὠφελοῦσιν,   (460)
εἰπέ μοι, τὰ ἐργαλεῖα τῆς τέχνης τοῦ τεχνίτου μὴ παρόντος,
τοῦ τὴν ὕλην εἰδότος μεταχειρίσασθαι καὶ ταύτην ποιῆσαι
σκεῦος ἁρμόδιον; Τί δὲ τὸν κηπουρὸν ὀνίνησιν, ἐὰν ὅλον
μὲν τὸν κῆπον ἐργάσηται καὶ λαχάνου πᾶν γένος σπείρῃ τε
καὶ φυτεύσῃ ἐν αὐτῷ, μὴ κατέλθῃ δὲ ὑετὸς ἄνωθεν ἐπ’   (465)
αὐτοῖς ἢ μὴ οὔσης ἀρδείας αὐτῷ ὕδατος; Πάντως οὐδέν.
Οὕτως οὐδὲ ὁ τὰς ἄλλας ἀρετὰς μετερχόμενος καὶ κοπιῶν
ἐν αὐταῖς ὀνήσεταί τι χωρὶς ταύτης τῆς ἁγίας καὶ μακαρίας
δεσποίνης καὶ δημιουργοῦ πασῶν τῶν ἀρετῶν.
  Ὥσπερ γὰρ βασιλεὺς δίχα τοῦ ὑπ’ αὐτὸν στρατεύματος   (470)
ἀσθενὴς καὶ εὐχείρωτος τοῖς πᾶσι γίνεται καὶ οὐδὲ βασιλεὺς
φαίνεται, ἀλλ’ ὡς εἷς τῶν λοιπῶν ἀνθρώπων ἐστίν, ὡσαύτως
δὲ καὶ τὰ τοῦ πλήθους στρατεύματα καὶ στρατόπεδα δίχα
βασιλέως ἢ τοῦ ἀρχιστρατήγου αὐτῶν εὐχερῶς διασκορπί-
ζονται καὶ ὑπὸ τῶν ἀντιπάλων ἐξαφανίζονται, οὕτως λόγισαι   (475)
εἶναι τὸ πένθος πρὸς τὰς λοιπὰς ἀρετάς. Στρατόπεδον μὲν
γὰρ ἐπὶ τὸ αὐτὸ συναγόμενον ἁπάσας νόει μοι εἶναι τὰς τῶν
εἰσαγωγικῶν ἀρετάς, βασιλέα δὲ τούτων καὶ στρατηγάρχην
τὸ μακάριον πένθος καὶ τὸν κλαυθμόν, δι’ οὗ ἐπὶ παράταξιν
ἅπαν διατίθεται καὶ παρατάσσεται τὸ στρατόπεδον, προ-   (480)
θυμοποιούμενον, ἀλειφόμενον, ἐνισχυόμενον, διδασκόμενον,
ὅπλα τε αἴρειν καὶ ὅπῃ δεῖ καὶ πῶς καὶ πότε καὶ ποταπὰ
καὶ ἐπὶ ποίῳ καὶ ποταπῷ τῷ ἀντιπάλῳ κατὰ καιρὸν καὶ
καιροὺς καλῶς ὁριζόμενον, τίνας τε πέμπειν σκοποὺς καὶ @1
ὁποίους ἱστᾶν φύλακας καὶ τί τοῖς ἀπὸ τῶν ἀντιπάλων   (485)
πεμπομένοις προσδιαλέγεσθαι χρὴ καὶ ποίοις—ἔστι γὰρ
καὶ ἀπὸ μόνης ὁμιλίας τρέψαι πάντας αὐτούς, ἐνίοτε δὲ καὶ
ἐκ τοῦ μηδὲ εἰς συντυχίαν αὐτοὺς προσδέξασθαι—, πῶς δὲ
καὶ ἐνέδρας κατ’ αὐτῶν καὶ λόχους εἴτουν ἐγκρύμματα, καὶ
πότε καὶ ποίους τοῦ στρατοπέδου εἰς τοῦτο ἐκπέμψαι καὶ   (490)
ἐν ποίοις τόποις, αὐτὸ δὴ τὸ πένθος, λέγω, σαφῶς διατάττε-
ται· ἄνευ δὲ τούτου ὁ λαὸς τῶν ἀρετῶν ἅπας εὐχείρωτος.
  Καὶ διὰ τοῦτο πρὸ πάντων καὶ μετὰ πάντων ἔργον ἔστω
πᾶσιν ἡμῖν, ἀδελφοί, ἡ μετάνοια καὶ ὁ συνημμένος ταύτῃ
κλαυθμὸς καὶ τὰ τῷ κλαυθμῷ συνεπόμενα δάκρυα· οὔτε   (495)
γὰρ δίχα μετανοίας κλαυθμός, οὔτε δίχα κλαυθμοῦ δάκρυα,
ἀλλὰ τὰ τρία ταῦτα ἀλλήλοις συνδέδενται, καὶ οὐκ ἔστι
δίχα τοῦ ἑτέρου φανῆναι τὸ ἕτερον. Μὴ οὖν λέγῃ τις ἀδύ-
δίχα τοῦ ἑτέρου φανῆναι τὸ ἕτερον. Μὴ οὖν λέγῃ τις ἀδύ-
νατον εἶναι τὸ καθ’ ἑκάστην κλαίειν· ὁ γὰρ τοῦτο λέγων, ἀδύ-
νατον εἶναι λέγει καὶ τὸ καθ’ ἑκάστην μετανοεῖν καὶ ἀνα-   (500)
τρέπει πάσας τὰς θείας Γραφάς, ἵνα μὴ λέγω καὶ αὐτὴν τὴν
ἐντολὴν τοῦ Κυρίου τὴν λέγουσαν· «Μετανοεῖτε, ἤγγικε
γὰρ ἡ βασιλεία τῶν οὐρανῶν», καὶ πάλιν· «Αἰτεῖτε καὶ
λήψεσθε, ζητεῖτε καὶ εὑρήσετε, κρούετε καὶ ἀνοιγήσεται
ὑμῖν.» Εἰ γὰρ τὸ μετανοεῖν καὶ κλαίειν καὶ δακρύειν   (505)
καθ’ ἑκάστην λέγεις ἀδύνατον, τὸ ταπεινοφρονεῖν καὶ
πάντοτε χαίρειν καὶ ἀδιαλείπτως προσεύχεσθαι, ἀλλὰ μὴν
καὶ αὐτὴν κτήσασθαι καθαρὰν τὴν καρδίαν ἀπὸ παντοίων
παθῶν τε καὶ λογισμῶν πονηρῶν πρὸς τὸ θεάσασθαί τινα
τὸν Θεόν, πῶς ἐρεῖς ποτε δυνατὸν παρὰ ἀνθρώπων κατορ- @1   (510)
θωθῆναι φθαρτῶν; οὐδαμῶς· καὶ οὕτω γενήσεταί σοι τὸ
μετὰ ἀπίστων καταταγῆναι καὶ οὐ πιστῶν. Εἰ μὲν γὰρ ὁ
Θεὸς πάντα ταῦτα ὡς δυνατὰ παρ’ ἡμῖν γίνεσθαι καὶ εἶπε
καὶ λέγει καὶ καθ’ ἑκάστην βοᾷ, σὺ δὲ ἀντιλέγεις ἀπ’
ἐναντίας ἐκείνῳ, ἀδύνατα λέγων εἶναι ἡμῖν καὶ οὐ δυνατά,   (515)
πάντως τῶν ἀπίστων διαφέρεις οὐδέν.
  Θέλεις οὖν μὴ κοινωνῆσαί ποτε δίχα δακρύων; Ποίησον
τὰ παρὰ σοῦ καθ’ ἡμέραν ᾀδόμενά τε ὁμοῦ καὶ ἀναγινωσκό-
μενα, καὶ τηνικαῦτα δυνήσῃ καὶ τοῦτο ἀδιαλείπτως ἐπιτελεῖν.
Ποῖα ταῦτα; Καὶ ὅλως σὺ ἀγνοεῖς; Ἄκουε τοῦ λέγοντος·   (520)
«Οὐ γὰρ οἱ ἀκροαταὶ τοῦ νόμου δίκαιοι οὗτοι παρὰ τῷ Θεῷ,
ἀλλ’ οἱ ποιηταὶ τοῦ νόμου δικαιωθήσονται.» Ἀλλ’ ἵνα μὴ
τὸν λόγον μηκύνωμεν, αὐτά σοι, λέγω, τὰ τοῦ Δαυὶδ ἀνα-
μνήσομαι ῥήματα· «Εἰ ἀναβήσομαι, φησίν, ἐπὶ κλίνης στρω-
μνῆς μου, εἰ δώσω ὕπνον τοῖς ὀφθαλμοῖς μου καὶ τοῖς   (525)
βλεφάροις μου νυσταγμὸν καὶ ἀνάπαυσιν τοῖς κροτάφοις μου,
ἕως οὗ εὕρω τόπον τῷ Κυρίῳ, σκήνωμα τῷ Θεῷ Ἰακώβ»,
καὶ πάλιν· «Οὐκ ἔστιν εἰρήνη ἐν τοῖς ὀστέοις μου ἀπὸ
προσώπου τῶν ἁμαρτιῶν μου, ὅτι αἱ ἀνομίαι μου ὑπερῆραν
τὴν κεφαλήν μου, ὡσεὶ φορτίον βαρὺ ἐβαρύνθησαν ἐπ’ ἐμέ.   (530)
Προσώζεσαν καὶ ἐσάπησαν οἱ μώλωπές μου ἀπὸ προσώπου
τῆς ἀφροσύνης μου. Ἐταλαιπώρησα καὶ κατεκάμφθην ἕως
τέλους, ὅλην τὴν ἡμέραν σκυθρωπάζων ἐπορευόμην. Ἐκακώ-
θην καὶ ἐταπεινώθην ἕως σφόδρα, ὠρυόμην ἀπὸ στεναγμοῦ
τῆς καρδίας μου καὶ ἐγενόμην ὡς στρουθίον μονάζον ἐπὶ   (535)
δώματος, ὡμοιώθην πελεκᾶνι ἐρημικῷ, ὅτι σποδὸν ὡσεὶ @1
ἄρτον ἔφαγον καὶ τὸ πόμα μου μετὰ κλαυθμοῦ ἐκίρνων.
Ἐκοπίασα ἐν τῷ στεναγμῷ μου, λούσω καθ’ ἑκάστην νύκτα
Ἐκοπίασα ἐν τῷ στεναγμῷ μου, λούσω καθ’ ἑκάστην νύκτα
τὴν κλίνην μου, ἐν δάκρυσί μου τὴν στρωμνήν μου βρέξω.»
Φησὶ δὲ καὶ ὁ τῆς Κλίμακος ἅγιος Ἰωάννης· «Δίψα καὶ   (540)
ἀγρυπνία ἐξέθλιψαν καρδίαν· καρδίας δὲ θλιβείσης ἐξεπή-
δησαν ὕδατα.» Ὁπόσα δὲ καὶ ἄλλα περὶ τούτων ἡμῖν
διαλέγεται, αὐτῇ τῇ βίβλῳ ὁ θελήσας ἐγκύψαι μαθήσεται.
  Εἰ οὖν καὶ σὺ ταῦτα, ἃ καθ’ ἑκάστην ψάλλεις καὶ ἀναγι-
νώσκεις ἢ ἄλλων ἀναγινωσκόντων ἀκούεις, ἀπαραλείπτως   (545)
ἐν ὅλῃ καρδίᾳ μετὰ ταπεινοφροσύνης καὶ πίστεως ἐπιτελῶν
διάξεις, ἀμὴν εὐαγγελίζομαί σοι χαρὰν μεγάλην, ὅτι ἐὰν
ἐπιμείνῃς ταῦτα ποιῶν, διψῶν, ἀγρυπνῶν, μέχρι θανάτου
ὑποτασσόμενος καὶ ὑπακούων ἀδιακρίτως καὶ ἀνυποκρίτως
τῷ προεστῶτί σου, ὑποφέρων τε πᾶσαν θλῖψιν καὶ ὕβριν   (550)
καὶ λοιδορίαν καὶ διαβολήν, οὐ μὴν δὲ ἀλλὰ καὶ μάστιγας καὶ
αἰκίας παρὰ τῶν εὐτελεστέρων σου ἀδελφῶν, ἐν πάσῃ
εὐχαριστίᾳ διατιθέμενος ἀμνησικάκως πρὸς αὐτοὺς καὶ
ὑπὲρ αὐτῶν προσευχόμενος, χαῖρε καὶ ἀγαλλία χαρᾷ
ἀνεκλαλήτῳ, ὅτι οὐ μόνον ἐν ἑσπέρᾳ καὶ πρωῒ καὶ μεσημ-   (555)
βρίᾳ, ἀλλὰ καὶ ἐσθίοντί σοι καὶ πίνοντι καὶ πολλάκις προσ-
ομιλοῦντι, ψάλλοντι καὶ ἀναγινώσκοντι καὶ εὐχομένῳ καὶ
ἐπὶ κλίνης ἀνακειμένῳ σοι, ἡ θεία δωρεὰ καὶ ἀνεκλάλητος
αὕτη ἐλθοῦσα καταδιώξει σε πάσας τὰς ἡμέρας τῆς ζωῆς
σου καὶ συνοδεύσει σοι ἐν ὁδῷ καὶ συγκαταλύσει σοι @1   (560)
καταλύοντι καὶ διακονοῦντι συνδιακονήσει σοι, παραμυ-
θουμένη καὶ παρακαλοῦσα τὰς ἐκ τοῦ κόπου ὀδύνας σου.
Καὶ τότε γνώσεις, ὡς λίαν πρεπόντως καὶ καλῶς ὁ ἅγιος
εἴρηκε Συμεὼν μὴ κοινωνῆσαι ἄνευ δακρύων τινά, καὶ
ὡς δυνατὸν τοῦτο καὶ ἐπ’ ἀληθείας πᾶσιν ἁρμόδιον. Οὐ γὰρ   (565)
ἐκεῖνος, ἀλλὰ δι’ ἐκείνου τὸ Ἅγιον Πνεῦμα καὶ εἶπε ταῦτα
καὶ ἔγραψεν. Εἰ γὰρ οὐδεὶς ἀναμάρτητος, οὐδ’ ἂν ἡμέρα μία
ἡ ζωὴ αὐτοῦ, καὶ οὐδεὶς δύναται ἁγνὴν ἔχειν τὴν καρδίαν,
εὔδηλον ὅτι οὐδὲ ἄνευ μετανοίας καὶ δακρύων ὀφείλει
ἄνθρωπος διελθεῖν μίαν καὶ μόνην ἡμέραν ἐν πάσῃ τῇ ζωῇ   (570)
αὐτοῦ, ὅσον τὸ ἐπ’ αὐτόν. Εἰ γὰρ καὶ μὴ ἔχει δάκρυα, ἀλλὰ
τέως ζητεῖν ὀφείλει ταῦτα ἐξ ὅλης ἰσχύος τε καὶ ψυχῆς.
Οὐδὲ γὰρ ἄλλως δύναται γενέσθαι ἀναμάρτητος, οὐδὲ τὴν
καρδίαν ἁγνός.
  Εἰ δὲ μὴ χαμευνῆσαι καὶ ἀγρυπνῆσαι βουληθῇ τις,   (575)
ἀναλογιζόμενος τὸ πλῆθος τῶν ἁμαρτημάτων αὐτοῦ καὶ τὸ
βάρος τῶν αὐτοῦ σφαλμάτων, καὶ διορθώσασθαι ἀνέξεται
τοὺς προσοζέσαντας καὶ σαπέντας ὑπὸ ἀμελείας καὶ καταφρο-
τοὺς προσοζέσαντας καὶ σαπέντας ὑπὸ ἀμελείας καὶ καταφρο-
νήσεως μώλωπας τῆς ἐμπαθοῦς ὀρέξεως καὶ τῶν προλήψεων
αὐτοῦ, τῶν εἰς ἀναισθησίαν αὐτὸν ἀγουσῶν—τοῦτο γὰρ   (580)
ἡ ὄντως ἀφροσύνη ἐστί—, πῶς εἰς συναίσθησιν ἔλθῃ τῆς
μελλούσης τῶν ἁμαρτωλῶν καταδίκης καὶ κατακρίσεως καὶ
κλαύσει ἐν ὀδύνῃ τῆς καρδίας αὐτοῦ;
  Εἰ οὐ βούλεται κακοπαθῆσαί τις ἐν τῷ ταλαιπωρηθῆναι
καὶ κατακαμφθῆναι ἕως τέλους καὶ ὅλην τὴν ἡμέραν   (585)
σκυθρωπάζων πορεύεσθαι, ἐν τῷ κακωθῆναί τε καὶ ταπεινω- @1
θῆναι ἕως σφόδρα καὶ ὠρύεσθαι ἀπὸ στεναγμοῦ τῆς καρδίας
αὐτοῦ καὶ ὡς στρουθίον μονάζον γενέσθαι ἐπὶ δώματι
καὶ πελεκᾶνι ἐρημικῷ ὁμοιωθῆναι, ἐν τῷ διαθέσει ψυχῆς
ξένον γενέσθαι ἀπὸ πάντων τῶν ἐν τῇ μονῇ καὶ τῶν ἐν τῷ   (590)
κόσμῳ καὶ ἀπαρρησίαστον ἀπὸ μεγάλων τε καὶ μικρῶν, ἐν
τῷ κοπιᾶν ἐν στεναγμῷ καὶ τὸν ἄρτον ὡσεὶ σποδὸν ἐσθίειν
καὶ τὸ κιρνᾶν τὸ πόμα αὐτοῦ μετὰ κλαυθμοῦ, πῶς ἰσχύσει
ποτέ, ἀδελφοί, ἢ λούειν καθ’ ἑκάστην νύκτα τὴν κλίνην
αὐτοῦ ἢ ἐν δάκρυσι τὴν στρωμὴν αὐτοῦ βρέχειν; Ὄντως   (595)
οὐδέποτε οὐδαμῶς, οὐ μόνον ταῦτα ἐν ἑαυτῷ γεγονότα οὐ
μὴ θεάσηται, ἀλλ’ οὐδὲ ἐν εὐχῇ αὐτοῦ εὑρήσει αὐτά, οὐδὲ
τόπον ἑτοιμάσαι ἰσχύσει τῷ Κυρίῳ, οὐδὲ σκήνωμα ἄξιον
τῷ Θεῷ Ἰακώβ, ὅς ἐστι Χριστὸς Κύριος, ὁ Σωτὴρ καὶ
Θεὸς ἡμῶν. Εἰ δὲ μὴ ταῦτα προετοιμάσει καλῶς, οὐδὲ μετὰ   (600)
δακρύων, δηλονότι, οὐδὲ ἀξίως καὶ ὡς δεῖ κοινωνῶν, τὸν
Βασιλέα καὶ Θεὸν ἐν ἑαυτῷ ὑποδέξεται, κἂν ἅπαξ τοῦ
ἐνιαυτοῦ τοῦτο ποιήσειε;
  «Τὰ γὰρ ἅγια τοῖς ἁγίοις» καθ’ ἑκάστην οἱ μὲν λέγουσι
καὶ τοῖς ἄλλοις κηρύττουσι, μέγα ἐκβοῶντες αὐτοῖς—εἴθε   (605)
δὲ καὶ ἑαυτοῖς—, οἱ δὲ λεγόντων ἐκείνων ἀκούετε. Τί οὖν; @1
Ὁ μὴ ἅγιος καὶ ἀνάξιος; Οὔ, ἀλλ’ ὁ μὴ καθ’ ἑκάστην τὰ
κρυπτὰ τῆς καρδίας αὐτοῦ ἐξαγγέλλων, ὁ μὴ μετάνοιαν
ἀξίαν ὑπὲρ τούτων καὶ ὑπὲρ τῶν ἐν ἀγνοίᾳ ἐπιδεικνύμενος,
ὁ μὴ πενθῶν ἀεὶ καὶ σκυθρωπάζων πορευόμενος καὶ τὰ   (610)
προειρημένα μὴ μετερχόμενος ἐν σπουδῇ, οὗτος οὐκ ἄξιος.
Ὁ δὲ ταῦτα πάντα ποιῶν καὶ ἐν στεναγμοῖς καὶ δάκρυσι
τὸν ἑαυτοῦ βίον διανύων, καὶ σφόδρα ἐστὶν ἄξιος οὐκ ἐν
ἑορτῇ μόνον, ἀλλὰ καθ’ ἑκάστην ἡμέραν ἐξ αὐτῆς, εἰ τολμηρὸν
εἰπεῖν, τῆς ἀρχῆς τῆς μετανοίας καὶ ἐπιστροφῆς αὐτοῦ τῶν   (615)
θείων τούτων ἐν μετοχῇ γίνεσθαι μυστηρίων. Συγγνωστὸς
γάρ ἐστιν ὁ τοιοῦτος, ὡς ἐν τούτοις καὶ τοῖς τοιούτοις ἔργοις
μέλλων ἐγκαρτερεῖν μέχρι τέλους, ὁδεύων ἐν ταπεινώσει καὶ
μέλλων ἐγκαρτερεῖν μέχρι τέλους, ὁδεύων ἐν ταπεινώσει καὶ
συντετριμμένῃ καρδίᾳ. Οὕτω γὰρ ποιῶν καὶ οὕτως ἔχων,
φωτίζεται τὴν ψυχὴν ὁσημέραι, βοηθούμενος ἐκ τῆς μεταλή-   (620)
ψεως τῶν ἁγίων, καὶ εἰς τελείαν κάθαρσιν καὶ ἁγιότητα
συντόμως μᾶλλον ἀνάγεται.
  Ἄλλως δέ πως ἀποπλυθῆναι ἢ καθαρθῆναι τὸ ῥερυπωμένον
ἡμῶν σκεῦος καὶ τὴν μολυνθεῖσαν οἰκίαν ἡμῶν οὐκ ἔνι. Ἐγὼ
γὰρ οὐδὲν πλέον οὔτε ἀπὸ τῶν θείων Γραφῶν μεμάθηκα, @1   (625)
οὔτε ἐξ ἐμαυτοῦ γνῶναι ἴσχυσα. Λέγοντος γὰρ ἀκούομεν
καθ’ ἑκάστην τοῦ ἀποστόλου· «Δοκιμαζέτω γάρ, φησίν,
ἕκαστος ἑαυτὸν καὶ οὕτως ἐκ τοῦ ἄρτου ἐσθιέτω καὶ ἐκ τοῦ
ποτηρίου πινέτω. Ὁ γὰρ ἀναξίως ἐσθίων καὶ πίνων τὸ
σῶμα τοῦ Κυρίου, κρίμα ἑαυτῷ ἐσθίει καὶ πίνει» καὶ   (630)
πάλιν· «Ὁ δὲ ἀναξίως ἐσθίων τὸ σῶμα καὶ τὸ αἷμα τοῦ
Κυρίου, ἔνοχος ἔσται τοῦ σώματος καὶ αἵματος τοῦ Κυρίου,
μὴ διακρίνων τὸ σῶμα τοῦ Κυρίου.» Εἰ δὲ ὁ μὴ ἀξίους
τοὺς καρποὺς τῆς μετανοίας ἐπιδειξάμενος, ἀνάξιος εἶναι
ὑπὸ πάσης θεοπνεύστου Γραφῆς ἀπελέγχεται, πῶς, εἰπέ   (635)
μοι σύ, δίχα δακρύων ποτὲ καθαρθῆναί τις δυνηθῇ καὶ
ἀξίως, ὅσον τὸ ἐπ’ αὐτῷ, τῶν μυστηρίων μεταλαβεῖν;
καρπὸς γὰρ τῆς μετανοίας πρῶτος ταῦτα εἰσι καί, ὥσπερ
ἡ βδελυρὰ τοῦ σώματος ῥύσις καὶ ἡ τῆς καρδίας πρὸς πᾶν
πάθος οἱονεὶ ἐνήδονος μίξις τῷ διαβόλῳ οἵα τις θυσία   (640)
προσάγεται παρ’ ἡμῶν, οὕτω τὰ ἐξ αὐτῆς χεόμενα πάλιν
δάκρυα θυσία εὐπρόσδεκτος τῷ Δεσπότῃ προσφέρονται
καὶ τῆς ἐμπαθοῦς ἐκείνης ἡδονῆς τὸ αἶσχος ἀποκαθαίρουσι,
καὶ τοῦτο δηλῶν ὁ Δαυὶδ ἔλεγε· «Θυσία τῷ Θεῷ πνεῦμα
συντετριμμένον, καρδίαν συντετριμμένην καὶ τεταπεινωμένην   (645)
ὁ Θεὸς οὐκ ἐξουδενώσει.» Καὶ εἰκότως· ἐν ἕξει γὰρ
τοιαύτῃ γενομένη ἡμῶν ἡ ψυχὴ καὶ οὕτω καθ’ ἑκάστην
ταπεινουμένη, ἡμέραν μίαν οὐ διέρχεταί ποτε ἄνευ δακρύων
κατὰ τὸν εἰρηκότα Δαυίδ· «Λούσω καθ’ ἑκάστην νύκτα τὴν
κλίνην μου, ἐν δάκρυσί μου τὴν στρωμνήν μου βρέξω.» @1   (650)
  Διὰ τοῦτο οὖν παρακαλῶ καὶ ὑμᾶς, πατέρες καὶ ἀδελφοί
μου, ἐν σπουδῇ ἕκαστος τὴν ἑαυτοῦ ψυχὴν ἐν τούτοις καὶ
τοῖς τοιούτοις ἐγγυμνασάτω ἔργοις, ἥτις κατανυγεῖσα καὶ
μεταποιηθεῖσα κατὰ μικρόν, πηγὴ γίνεται ποταμοὺς δακρύων
καὶ κατανύξεως ἀναβλύζουσα. Εἰ δὲ μὴ οὕτω καθαροὶ   (655)
γεγονέναι σπουδάσομεν, ἀλλ’ ἐν ἀμελείᾳ καὶ ῥαθυμίᾳ καὶ
χαυνότητι πορεύεσθαι θελήσομεν, ἐγὼ μὲν οὐδὲν ἐρῶ φορτι-
κὸν φειδοῖ τῆς ἀγάπης ὑμῶν, πλὴν τοῦτο, ὅτι κἂν συμβῇ
κὸν φειδοῖ τῆς ἀγάπης ὑμῶν, πλὴν τοῦτο, ὅτι κἂν συμβῇ
ποτέ τινα μετὰ δακρύων ἴσως κοινωνῆσαι, ἤγουν ἢ πρὸ τῆς
λειτουργίας ἢ ἐν τῇ θείᾳ λειτουργίᾳ ἢ καὶ ἐν αὐτῷ τῷ καιρῷ   (660)
τῆς τῶν θείων μεταλήψεως κλαῦσαι, τὰς δὲ λοιπὰς ἡμέρας
τε καὶ νύκτας οὐ προθυμεῖται τοῦτο ποιεῖν, οὐδὲν αὐτῷ ἐκ
τοῦ πρὸς ἅπαξ κλαῦσαι τὸ ὄφελος ἔσται. Οὐ γὰρ τοῦτο μόνον
ἀξίους ἡμᾶς εὐθὺς ἀποκαθαῖρον ποιεῖ, ἀλλὰ τὸ καθ’ ἑκάστην
καὶ ἀδιαλείπτως μέχρι θανάτου πενθεῖν, ὡς αὐτὸς ἡμῖν ὁ   (665)
Δεσπότης ποιεῖν προσέταξε «Μετανοεῖτε, λέγων, αἰτεῖτε
καὶ ζητεῖτε καὶ κρούετε». Ἕως πότε; «Ἕως οὗ λήψεσθε,
φησί, καὶ εὑρήσετε καὶ ἀνοιγήσεται ὑμῖν.» Τίς; Ἡ
βασιλεία τῶν οὐρανῶν, δηλονότι.
  Αὕτη γὰρ ἡ μετάνοια καὶ ἡ οὕτως ἀπαραλείπτως, ὡς   (670)
εἴπομεν, μέχρι θανάτου μετὰ πόνου καὶ θλίψεως ἐπιτελουμένη,
κατὰ μικρὸν μικρὸν δάκρυα προχέειν ἡμᾶς ποιεῖ πικρά,
δι’ ὧν ἀποσμήχει καὶ ἀποκαθαίρει τὸν τῆς ψυχῆς ῥύπον καὶ
μολυσμόν· μετὰ ταῦτα δὲ μετάνοιαν ἡμῖν ἐμποιεῖ καθαρὰν @1
καὶ εἰς γλυκέα τὰ πικρὰ δάκρυα μεταβάλλει καὶ χαρὰν ἀέν-   (675)
ναον ἀπογεννᾷ ἐν ταῖς καρδίαις ἡμῶν καὶ τὸ ἄδυτον φέγγος
ἰδεῖν προξενεῖ, ὃ εἰ μὴ πάσῃ σπουδῇ καταλαβεῖν ἀγωνισόμεθα,
πνευματικοὶ πατέρες καὶ ἀδελφοί, οὐκ ἂν τῶν παθῶν ἁπάντων
τελείως ἀπαλλαγῶμεν, οὐκ ἂν τὰς ἀρετὰς κτησώμεθα πάσας,
οὐκ ἂν ἀξίως ἢ μετὰ δακρύων τῶν κατὰ Θεὸν ἰσχύσωμέν   (680)
ποτε τῶν θείων μυστηρίων καθ’ ἑκάστην μεταλαμβάνειν ἢ
τὸ συνὸν αὐτοῖς θεάσασθαι θεῖον φῶς. Ἀλλ’ οὐδὲ τὴν καρ-
δίαν ἕξομέν ποτε καθαράν, οὐδὲ τὸ Ἅγιον Πνεῦμα ἐνοικήσει
γνωστῶς ἐν ἡμῖν, οὐδὲ ἰδεῖν ἀξιωθησόμεθα, ὡς οἱ ἅγιοι,
τὸν Θεὸν οὔτε ἐνταῦθα ὄντες, οὔτε ἐκεῖ, μοι δοκεῖ, τυφλοὶ   (685)
ἀπελθόντες, ἀλλ’ ὡς ὁ Θεολόγος λέγει Γρηγόριος, τοσοῦτον
τῆς ἐκείνου θέας ἐκπέσομεν «κατὰ τὴν ἀναλογίαν τῆς ἑκάστου
ἡμῶν ἀπεντεῦθεν ἀμβλυωπίας», καθ’ ὅσον τοῦ φωτὸς αὐτοῦ
ἑκουσίως ἑαυτοὺς ὑστερήσαμεν ἐν τῇ παρούσῃ ζωῇ.
  Ἀλλὰ γένοιτο πάντας ἡμᾶς, καθαιρομένους τε καὶ   (690)
καθαρθέντας, τοῦτον ἀξιωθήσεσθαι κατιδεῖν. Οἱ γὰρ ἐκτὸς
τῶν δύο τούτων τοῦ βίου ὑπεξερχόμενοι, ἄδηλον ἔχουσι τὸ
πέρας τῆς περὶ αὐτοὺς ἀποφάσεως. Τὸ δὲ ἄδηλον καὶ
ἀβέβαιον, ἀνέλπιστον καὶ ἀπληροφόρητον· ὁ γὰρ μὴ χάριτι
τὴν καρδίαν βεβαιούμενος ἐξ οὐδενὸς ἑτέρου τὴν ἀκαταίσχυν-   (695)
τον ἐλπίδα ἀδίστακτόν ποτε, οἶμαι, κτήσεται· ὁ δὲ ταύτην
μὴ ἔχων, διὰ τίνος ἄλλου εἰς ἀπάντησιν τοῦ Κυρίου εἰς @1
ἀέρα συναρπαγήσεται τοῖς ἁγίοις; Διὰ τίνος δὲ καὶ ἡ
ἀέρα συναρπαγήσεται τοῖς ἁγίοις; Διὰ τίνος δὲ καὶ ἡ
λαμπὰς ἡμῶν τότε ἐξαναφθήσεται, ἐσβεσμένη ἀπὸ τῶν
ὧδε τυγχάνουσα; ποῦ τοῦ ἐλαίου καὶ πόθεν εὑρισκομένου   (700)
καὶ ποίου τοῦ πυρός, εἰπέ μοι, τοῦ ταύτην ἀνάψαι μέλλοντος,
ἢ πόθεν ἢ πῶς, ἵνα τότε ἑτοιμασθέντες φαιδροὶ φαιδραῖς ταῖς
λαμπάσι τῷ νυμφίῳ προσυπαντήσωμεν; Ἐξαναστάντων γὰρ
ἡμῶν ὡς ἐξ ὕπνου, εὐθὺς πρὸς τὴν ἀπάντησιν, ὡς ἀκούετε,
τρέχειν μέλλομεν. Εἰ οὖν καθεζομένων καὶ ἐν τοῖς μνήμασιν   (705)
οἰκούντων ἡμῶν, ἐκβοήσασα ἡ σάλπιγξ ἐξυπνήσει ἡμᾶς,
ἐὰν μὴ ἀπὸ τῶν ὧδε, ὡς λαμπάδας προαναφθείσας, ἔχωμεν
τὰς ψυχάς, ἀλλ’ εὑρεθῶσιν ἢ μηδόλως ἢ ὀλίγον τι καὶ
μικρὸν φαίνουσαι καὶ ὅσον οὔπω σβεσθῆναι, κατὰ τὴν
εὐαγγελικὴν φωνήν, μέλλουσαι, ποῦ τότε εὑρήσομεν ἢ τὰς   (710)
παντελῶς ἐσβεσμένας ἀνάψαι ἢ ταῖς σβεννυμέναις ἀπὸ τῆς
ἐνδείας τοῦ ἐλαίου προσθεῖναί τι μικρόν; Ὄντως οὐδὲν
οὐδαμοῦ εὑρήσομεν. Διὰ τοῦτο σπουδάσωμεν ἀπεντεῦθεν
ἤδη ταύτας ἀνάψαι διὰ μετανοίας ὁμοῦ καὶ δακρύων φαιδρῶς,
ἵνα ἐν τῇ ἀναστάσει λαμπροὶ λαμπρῶς τῷ νυμφίῳ προσ-   (715)
υπαντήσωμεν καὶ συνεισελευσώμεθα αὐτῷ ἐν τῇ βασιλείᾳ
τῶν οὐρανῶν καὶ τῶν αἰωνίων καταπολαύσωμεν ἀγαθῶν,
ὧν γένοιτο πάντας ἡμᾶς ἐπιτυχεῖν ἐν αὐτῷ Χριστῷ τῷ Θεῷ
ἡμῶν, ᾧ πρέπει πᾶσα δόξα, τιμὴ καὶ προσκύνησις εἰς τοὺς
αἰῶνας τῶν αἰώνων. Ἀμήν. @1   (720)
(5)   Περὶ μετανοίας. Καὶ ὅτι οὐκ ἀρκεῖ ἡμῖν ἡ τῶν ἐνόντων   (1p)
μόνον διάδοσις καὶ ἡ ἀπογύμνωσις αὐτὴ τῶν πραγμάτων   (2p)
εἰς κάθαρσιν ψυχῆς, ἐὰν μὴ καὶ τὸ πένθος κτησώμεθα. Καὶ   (3p)
περὶ τῆς τοῦ Ἀδὰμ ἐξορίας. Καὶ ὅτι εἰ μετενόησε παραβάς,   (4p)
οὐκ ἂν τοῦ παραδείσου ἐξέπεσε. Καὶ οἷον ἀγαθὸν εἰργάσατο   (5p)
αὐτοῦ ἡ μετὰ τὴν ἔκπτωσιν μετάνοια. Καὶ περὶ τῆς δευτέρας   (6p)
τοῦ Κυρίου παρουσίας καὶ τῆς τῶν ἁμαρτωλῶν κατακρίσεως.   (7p)
Καὶ πρὸς τὸ τέλος, ἔλεγχος τῶν ἐν κακίᾳ καὶ ὑποκρίσει   (8p)
ζώντων.   (9p)
Λόγος Εʹ.   

  Ἀδελφοὶ καὶ πατέρες, καλὸν ἡ μετάνοια καὶ ἡ ἐξ αὐτῆς   (11)
γινομένη ὠφέλεια. Τοῦτο γὰρ εἰδὼς καὶ ὁ τὰ πάντα προειδὼς
Κύριος Ἰησοῦς Χριστός, ὁ Θεὸς ἡμῶν, «Μετανοεῖτε,
ἔφη, ἤγγικε γὰρ ἡ βασιλεία τῶν οὐρανῶν». Θέλετε δὲ
μαθεῖν πῶς δίχα μετανοίας, καὶ μετανοίας ἀπὸ ψυχῆς καὶ @1   (15)
οἵαν ὁ λόγος ἐπιζητεῖ παρ’ ἡμῶν, ἀδύνατον σωθῆναι ἡμᾶς;
Αὐτοῦ τοῦ ἀποστόλου βοῶντος ἀκούσατε· «Πᾶσα ἁμαρτία
ἐκτὸς τοῦ σώματός ἐστιν· ὁ δὲ πορνεύων εἰς τὸ ἴδιον σῶμα
ἐκτὸς τοῦ σώματός ἐστιν· ὁ δὲ πορνεύων εἰς τὸ ἴδιον σῶμα
ἁμαρτάνει», καὶ πάλιν· «Παραστῆναι δεῖ ἡμᾶς ἔμπροσθεν
τοῦ βήματος τοῦ Χριστοῦ, ἵνα ἀπολήψηται ἕκαστος τὰ διὰ   (20)
τοῦ σώματος πρὸς ἃ ἔπραξεν, εἴτε ἀγαθὸν εἴτε φαῦλον.»
Ἔχει οὖν πολλάκις ἐκ τούτου τις εἰπεῖν· «Εὐχαριστῶ
τῷ Θεῷ, ὅτι οὐκ ἐμίανα μέλος σώματός μου ἐν οὐδεμιᾷ
τινι πονηρᾷ πράξει»—ὅπερ εἰπεῖν οὐκ ἔχω τέως ἐγώ, ὁ
πάσης ἀνομίας ἐργάτης! —καὶ ἔχει δῆθεν παραμυθίαν   (25)
ἐκ τούτου ὅτι ἐκτός ἐστιν ἁμαρτίας σώματος αὐτοῦ. Ἀλλ’
ἀντιφθέγγεται ὁ Δεσπότης καὶ λέγει τὴν περὶ τῶν δέκα
παρθένων παραβολὴν καὶ δείκνυσι πᾶσιν ἡμῖν καὶ ἀποφαίνε-
ται μηδὲν ὠφελεῖσθαι ἡμᾶς ἐκ τῆς τοῦ σώματος καθαρότητος
μὴ προσουσῶν ἡμῖν καὶ τῶν λοιπῶν ἀρετῶν. Οὐ μόνον δὲ   (30)
ἀλλὰ καὶ αὐτὸς πάλιν ὁ Παῦλος συνᾴδοντα τῷ Δεσπότῃ βοᾷ
λέγων· «Εἰρήνην διώκετε μετὰ πάντων καὶ τὸν ἁγιασμόν, @1
οὗ χωρὶς οὐδεὶς ὄψεται τὸν Κύριον.» Διατί δὲ εἶπε
«Διώκετε»; Διότι οὐ δυνατόν ἐστιν ἐν ὥρᾳ μιᾷ γενέσθαι
καὶ εἶναι ἁγίους ἡμᾶς, δεῖ γὰρ ἀπὸ μικρῶν ἀρξαμένους κατὰ   (35)
προκοπὴν ἀναχθῆναι εἰς ἁγιωσύνην καὶ καθαρότητα· καὶ
ὅτι κἂν χίλια ἔτη ἐν τῷ βίῳ τούτῳ ποιήσωμεν, οὐδέποτε τὸ
ταύτης τέλειον καταλαβεῖν δυνησόμεθα, ἀλλὰ πάντοτε καθ’
ἑκάστην, ὡς ἀρχὴν βάλλοντες, ὀφείλομεν ἐν αὐτῇ ἀγωνίζε-
σθαι· καὶ τοῦτο αὐτὸς πάλιν ἐδήλωσεν οὕτως εἰπών· «Διώκω   (40)
δὲ εἰ καὶ καταλάβω, ἐφ’ ᾧ καὶ κατελήφθην.»
  Διὰ τοῦτο, ἀδελφοί μου, προσέχετε, παρακαλῶ, καὶ
ἀκούσατε λόγους ἀδελφοῦ ὑμῶν ἐλαχίστου καὶ ἁμαρτωλοῦ,
καὶ δεῦτε προσκυνήσωμεν καὶ προσπέσωμεν τῷ ἀγαθῷ
καὶ φιλανθρώπῳ Θεῷ ἡμῶν. Προφθάσωμεν τὸ πρόσωπον   (45)
αὐτοῦ ἐν ἐξομολογήσει καὶ κλαύσωμεν ἐνώπιον αὐτοῦ
τοῦ ποιήσαντος ἡμᾶς, ὅτι αὐτός ἐστι Κύριος ὁ Θεὸς ἡμῶν
καὶ ἡμεῖς λαὸς αὐτοῦ καὶ πρόβατα νομῆς αὐτοῦ, καὶ οὐ
μὴ ἀποστρέψῃ τὸ πρόσωπον αὐτοῦ ἀφ’ ἡμῶν. Μόνον
μετανοήσωμεν ὁλοψύχως καὶ ἀποβαλώμεθα μὴ μόνον τὰς   (50)
πράξεις ἡμῶν τὰς κακάς, ἀλλὰ καὶ αὐτοὺς ἡμῶν τοὺς πονη-
ροὺς καὶ ἀκαθάρτους λογισμοὺς τῆς καρδίας κατὰ τὸ
γεγραμμένον ἐξαφανίσωμεν· «Διαρρήξατε, φησί, τὰς
καρδίας ὑμῶν καὶ μὴ τὰ ἱμάτια ὑμῶν.» Τί γὰρ ὄφελος,
εἰπέ μοι, ἐὰν πάντα μὲν τὰ ὑπάρχοντα ἡμῶν πτωχοῖς   (55)
διανείμωμεν, οὐ ποιησώμεθα δὲ τὴν ἀποχὴν τοῦ κακοῦ
οὐδὲ τὴν ἁμαρτίαν μισήσωμεν; Τί δὲ ἐὰν πρακτικῶς μὲν
σωματικὴν ἁμαρτίαν οὐ πράττωμεν, νοητῶς δὲ αἰσχροῖς
 
σωματικὴν ἁμαρτίαν οὐ πράττωμεν, νοητῶς δὲ αἰσχροῖς
καὶ ἀκαθάρτοις συνδυάζωμεν λογισμοῖς καὶ ἀφανῶς τὴν @1
ἁμαρτίαν πληρῶμεν καὶ ὑπὸ παθῶν ἀκαθέκτων ψυχῆς   (60)
βασιλευώμεθα καὶ κρατώμεθα; Ἀποβαλώμεθα, παρακαλῶ,
μετὰ τῶν χρημάτων ἡμῶν καὶ τῶν εἰρημένων κακῶν τὴν
συνήθη δουλείαν, καὶ μὴ στῶμεν μέχρι τούτου, ἀλλὰ καὶ
δάκρυσι μετανοίας τὸν ῥύπον αὐτῶν σπουδαίως ἀπονιψώμεθα.
  Ὥσπερ γὰρ αὐτὸς ὁ βασιλεύς, ὁ τὸ διάδημα καὶ τὴν   (65)
πορφύραν τῆς βασιλείας περικείμενος, ὁ θησαυροὺς ἔχων
ἀμετρήτου χρυσίου καὶ ἀργυρίου καὶ ἐπὶ θρόνου ὑψηλοῦ
καὶ μετεώρου καθήμενος, ἐὰν βόρβορον καὶ ἀσβόλην ἑκουσίως
λάβοι ποθὲν καὶ σὺν αὐταῖς ταῖς χερσὶ καὶ ὅλον αὐτοῦ τὸ
πρόσωπον χρίσας ἐμφράξῃ πάσας αὐτοῦ τὰς αἰσθήσεις,   (70)
ὡς μήτε ὁρᾶν αὐτὸν δύνασθαι μήτε ἀκούειν μήτε ὀσφραίνε-
σθαι, εἶτα μεταμεληθεὶς ἀπαλλαγὴν τοῦ κακοῦ τούτου ζητῶν,
οὐκ εἰσέλθῃ ταχέως εἰς τὸν κοιτῶνα αὐτοῦ καὶ ὕδασι πολλοῖς
ἀπονίψηται τὸν βόρβορον ἐκεῖνον καὶ τὴν ἀσβόλην, καὶ οὕτω
πάλιν ὡς τὸ πρότερον κεκαθαρμένος ἐπὶ τὸν θρόνον τῆς   (75)
βασιλείας αὐτοῦ καθεσθῇ, ἀλλ’ ἀντὶ τούτου σκορπίσῃ μόνον
πάντας αὐτοῦ τοὺς θησαυροὺς τοῖς πένησι καὶ πᾶσαν
αὐτοῦ κινητὴν καὶ ἀκίνητον περιουσίαν ἀποδῴη αὐτοῖς,
οὐδὲν ἐκ τούτου ὠφελήσει ἑαυτὸν μὴ ἀπονιψάμενος τὴν
ἀσβόλην καὶ τὸν βόρβορον ὕδατι, ἀλλὰ καὶ γέλως ἔσται   (80)
τοῖς ὁρῶσιν αὐτόν, ὧδε κἀκεῖσε ὡς μορμολύκιον μέσον
τῆς συγκλήτου ἀναστρεφόμενος, οὕτως οὐδὲ ἕτερός τις
ἑαυτὸν ὠφελήσει πάντα μὲν τὰ ὑπάρχοντα αὐτοῦ διανείμας
τοῖς πένησι, πᾶσαν δὲ πτωχείαν καὶ ἀκτημοσύνην ἀναλα-
βόμενος, ἀποχὴν δὲ μὴ ποιησάμενος τοῦ κακοῦ, μηδὲ διὰ   (85)
μετανοίας καὶ δακρύων ἀποκαθάρας αὐτοῦ τὴν ψυχήν. @1
  Πᾶς γὰρ ἄνθρωπος, ὁ ἁμαρτήσας ὁμοίως ἐμοὶ τῷ κατα-
κεκριμένῳ καὶ βορβόρῳ τῶν ἡδονῶν τὰς αἰσθήσεις ἐμφράξας
αὐτοῦ τῆς ψυχῆς, εἰ καὶ πᾶσαν μὲν τὴν περιουσίαν αὐτοῦ
διένειμε τοῖς πτωχοῖς, πᾶσαν δὲ δόξαν ἀξιωμάτων περι-   (90)
φάνειάν τε οἴκων καὶ ἵππων, ποιμνίων καὶ βουκολίων καὶ
ἀνδραπόδων, αὐτούς τε πάντας τοὺς ἰδίους καὶ φίλους καὶ
συγγενεῖς κατέλιπε καὶ πτωχὸς καὶ ἀκτήμων εἰς τὸ τῶν
μοναχῶν σχῆμα ἐλθὼν ἐγένετο, ἀλλ’ οὖν ὡς ἀναγκαίων τῇ
ζωῇ αὐτοῦ δέεται τῶν δακρύων τῆς μετανοίας, ἵνα τὸν   (95)
βόρβορον τῶν ἁμαρτημάτων αὐτοῦ ἀπονίψηται, καὶ μᾶλλον
ἐὰν ἔτι καθάπερ ἐγὼ τὴν ἀσβόλην καὶ τὸν βόρβορον τῶν
πολλῶν αὐτοῦ κακῶν οὐκ ἐπὶ τοῦ προσώπου μόνον καὶ τῶν
πολλῶν αὐτοῦ κακῶν οὐκ ἐπὶ τοῦ προσώπου μόνον καὶ τῶν
χειρῶν, ἀλλὰ καὶ ὅλως ἐν ὅλῳ τῷ σώματι περιφέρηται. Οὐ
γὰρ ἀρκεῖ μόνον ἡμῖν ἡ τῶν ὑπαρχόντων διάδοσις εἰς   (100)
κάθαρσιν τῆς ψυχῆς, ἐὰν μὴ καὶ κλαύσωμεν καὶ θρηνήσωμεν
ἀπὸ ψυχῆς, ἀδελφοί. Οἶμαι γὰρ ὅτι ἐὰν μὴ πάσῃ σπουδῇ
αὐτὸς ἑαυτὸν διὰ δακρύων τοῦ μολυσμοῦ τῶν ἁμαρτημάτων
μου ἐκκαθάρω, ἀλλὰ μεμολυσμένος τοῦ βίου ἐξέλθω,
δικαίως καὶ παρὰ τοῦ Θεοῦ καὶ παρὰ τῶν ἀγγέλων αὐτοῦ   (105)
καταγελασθήσομαι καὶ σὺν τοῖς δαίμοσιν εἰς τὸ πῦρ τὸ
αἰώνιον ἐκβληθήσομαι. Ναί, ὄντως οὕτως ἐστίν, ἀδελφοί!
Οὐδὲν γὰρ εἰσηνέγκαμεν εἰς τὸν κόσμον, ἵνα ἁμαρτήσαντες
δῶμεν αὐτὸ ἀντίλυτρον τῶν ἁμαρτιῶν ἡμῶν τῷ Θεῷ.
«Τί γάρ, φησὶν ὁ ἀπόστολος, δώσει ἄνθρωπος τῷ Θεῷ,   (110)
ἵνα ἀνταποδοθῇ αὐτῷ;» Αὕτη κρίσις ὀρθή, αὕτη ταπεί- @1
νωσις δικαία καὶ ἀληθής. Φησὶ γὰρ καὶ ὁ Κύριος· «Μὴ
νομίσητε ὅτι ἦλθον καταλῦσαι τὸν νόμον ἢ τοὺς προφήτας·
οὐκ ἦλθον καταλῦσαι ἀλλὰ πληρῶσαι.» Τοῦτο δέ ἐστι
πλήρωμα νόμου τὸ μὴ δικαιολογεῖσθαί τινα ἔν τινι, μηδὲ   (115)
ἑαυτὸν ἐκδικεῖν, ἀλλὰ προκεῖσθαι τοῖς πᾶσι τὰ πάντα ὡσεὶ
νεκρόν, ἵνα εἴτι δ’ ἂν ποιῶσιν εἰς αὐτὸν μὴ κινῆται ὅλως
μηδὲ ταρασσόμενος ἀντιλέγῃ αὐτοῖς, ἀλλ’ εἶναι ἐν μόναις
ταῖς ἐντολαῖς τοῦ Θεοῦ καὶ εἰς τὸ τηρεῖν τὰ ἐκείνου προσ-
τάγματα, ὡς λέοντα ἢ γιγαντιαῖον ἄλλον Σαμψὼν ἢ εἴ τινα   (120)
ἕτερον ἢ προγεγονότα ἢ ὄντα καὶ αὐτοῦ ἀνδρειότερον. @1
  Δυνατὸν οὖν ἐστιν, ἀδελφοί, τοῖς πᾶσιν οὐ μόνον τοῖς
μοναχοῖς ἀλλὰ καὶ τοῖς λαϊκοῖς τὸ ἀεὶ καὶ διηνεκῶς μετανοεῖν
καὶ κλαίειν καὶ δέεσθαι τοῦ Θεοῦ, καὶ διὰ τῶν τοιούτων
πράξεων καὶ τὰς λοιπὰς πάσας ἀρετὰς κτήσασθαι. Καὶ   (125)
ὅτι τοῦτο ἀληθές ἐστι συμμαρτυρεῖ μοι καὶ ὁ χρυσορρήμων
Ἰωάννης, ὁ μέγας στῦλος καὶ διδάσκαλος τῆς ἐκκλησίας,
ἐν τοῖς περὶ τοῦ Δαυὶδ λόγοις τὸν πεντηκοστὸν ψαλμὸν
ἐξηγούμενος, λέγων δυνατὸν εἶναι γυναῖκα ἔχοντα καὶ
παῖδας καὶ παιδίσκας καὶ πλῆθος οἰκετῶν καὶ περιουσίαν   (130)
πολλὴν καὶ βιωτικοῖς ἐμπρέποντα πράγμασι, μὴ τοῦτο
μόνον δύνασθαι, τὸ κλαίειν καθ’ ἑκάστην καὶ εὔχεσθαι καὶ
μετανοεῖν, ἀλλὰ καὶ εἰς τὸ τέλειον φθάσαι τῆς ἀρετῆς τὸν
βουλόμενον καὶ Πνεῦμα λαβεῖν Ἅγιον καὶ φίλον γενέσθαι
Θεοῦ καὶ ἐπαπολαύειν τῆς θέας αὐτοῦ, οἷοι καὶ πρὸ τῆς   (135)
Χριστοῦ παρουσίας ἐγένοντο Ἀβραάμ, Ἰσαάκ, Ἰακὼβ καὶ @1
ὁ ἐν Σοδόμοις Λὼτ καὶ—ἵνα τοὺς ἄλλους παρήσω πολλοὺς
ὄντας—Μωσῆς καὶ Δαυίδ, ἐν τῇ νέᾳ δὲ χάριτι καὶ ἐπιφανείᾳ
ὄντας—Μωσῆς καὶ Δαυίδ, ἐν τῇ νέᾳ δὲ χάριτι καὶ ἐπιφανείᾳ
τοῦ Θεοῦ καὶ Σωτῆρος ἡμῶν Πέτρος, ὁ ἁλιεὺς καὶ ἀγράμ-
ματος, μετὰ τῆς πενθερᾶς καὶ τῶν ἄλλων κηρύσσων τὸν   (140)
ἐπιφανέντα Θεόν. Τοὺς δ’ ἄλλους τίς ἀριθμήσειεν, ὑπὲρ
σταγόνας ὄντας τῶν ὑετῶν καὶ ὑπὲρ τοὺς ἀστέρας τοῦ
οὐρανοῦ, βασιλεῖς, ἄρχοντας καὶ δυνάστας—μὴ εἴπω
πένητας καὶ τοὺς τῇ αὐταρκείᾳ συζήσαντας—, ὧν αἱ πόλεις
καὶ αἱ οἰκίαι καὶ τῶν ἐκκλησιῶν οἱ ναοί, οὓς ἐκεῖνοι φιλοτίμως   (145)
ἀνήγειραν, ὧν τὰ γηροκομεῖα καὶ τὰ ξενοδοχεῖα σῴζονται
καί εἰσι μέχρι τοῦ νῦν, ἅπερ καὶ περιόντες ἐκεῖνοι ἐκέκτηντο
καὶ ἐχρῶντο αὐτοῖς εὐσεβῶς, οὐχ ὡς οἰκείοις, ἀλλ’ ὡς
δοῦλοι τοῦ δεσπότου τὰ παρὰ τοῦ δεσπότου δοθέντα αὐτοῖς
καὶ ὡς ἐκείνῳ ἐδόκει διέποντες, χρώμενοι μὲν τῷ κόσμῳ   (150)
κατὰ τὴν τοῦ Παύλου φωνήν, οὐ καταχρώμενοι δέ. Διὰ
γὰρ τοῦτο καὶ ἐν τῷ βίῳ τῷ παρόντι περίδοξοι γεγόνασι
καὶ λαμπροὶ καὶ νῦν καὶ εἰς τοὺς ἀτελευτήτους αἰῶνας ἐν τῇ
βασιλείᾳ τοῦ Θεοῦ περιδοξότεροι καὶ λαμπρότεροι γενή-
σονται. Καὶ εἰ μὴ ὀκνηροὶ ἦμεν καὶ ῥάθυμοι καὶ καταφρονηταὶ   (155)
τῶν ἐντολῶν τοῦ Θεοῦ, ἀλλὰ σπουδαῖοι καὶ διεγηγερμένοι
καὶ νήφοντες, οὐδεμίαν εἴχομεν χρείαν ἀποταγῆς ἢ κουρᾶς
ἢ τῆς τοῦ κόσμου φυγῆς. Καὶ ἵνα τοῦτο πιστώσωμαι,
ἄκουσον!
  Ὁ Θεὸς τὸν ἄνθρωπον βασιλέα ἐποίησεν ἐξ ἀρχῆς πάντων   (160)
τῶν ἐπὶ γῆς, ἀλλὰ μὴν καὶ αὐτῶν τῶν ὑπὸ τὸν ὄροφον @1
ὄντων τοῦ οὐρανοῦ· ἥλιος γὰρ καὶ σελήνη καὶ ἄστρα διὰ τὸν
ἄνθρωπον πάντως παρήχθησαν. Τί οὖν; Βασιλεὺς ὢν
τούτων ἁπάντων τῶν ὁρωμένων, ἐβλάπτετο ἆρα ἐκ τούτων
πρὸς ἀρετήν; Οὐμενοῦν οὐδαμῶς, ἀλλὰ καὶ μειζόνως, εἰ   (165)
ἔμεινεν εὐχαριστῶν τῷ ποιήσαντι καὶ δεδωκότι αὐτῷ τὰ
πάντα Θεῷ, ἔμελλεν εὐδοκιμεῖν. Εἰ μὴ γὰρ παρέβη τὴν
ἐντολὴν τοῦ Δεσπότου, οὐκ ἂν τὴν βασιλείαν ταύτην
ἀπώλεσεν, οὐκ ἂν τῆς τοῦ Θεοῦ δόξης ἑαυτὸν ἀπεστέρησεν·
ἐπεὶ δὲ τοῦτο πεποίηκεν, εἰκότως ἐξεβλήθη, ἐξωρίσθη,   (170)
ἐβίωσε καὶ ἀπέθανε. Καὶ λέγω σοι πρᾶγμα ὅπερ σαφῶς,
οἶμαι, οὐδεὶς ἀπεκάλυψε, συνεσκιασμένως δὲ τοῦτο εἴρηται.
Ποῖον; Ἄκουε τῆς θείας λεγούσης Γραφῆς· «Καὶ εἶπεν ὁ
Θεὸς τῷ Ἀδάμ—μετὰ τὸ παραβῆναι λέγω—· «Ἀδάμ,
ποῦ εἶ;» Τί τοῦτο λέγων, ὁ τοῦ παντὸς Ποιητής; Πάντως   (175)
εἰς συναίσθησιν αὐτὸν ἀγαγεῖν βουλόμενος καὶ τοῦτον @1
πρὸς μετάνοιαν ἐκκαλούμενος, «Ἀδάμ, ποῦ εἶ; φησί.
Κατανόησον σεαυτόν, κατάμαθέ σου τὴν γύμνωσιν! Ἴδε
 
Κατανόησον σεαυτόν, κατάμαθέ σου τὴν γύμνωσιν! Ἴδε
οἵου ἐνδύματος, οἵας δόξης ἐστέρησαι. Ἀδάμ, ποῦ εἶ;»
οἱονεί πως τοῦτον παρακαλῶν καὶ λέγων· «Ναί, φρόνησον,   (180)
ταπεινέ, ναί, ἔξελθε ὅθεν εἶ κεκρυμμένος. Ἐμὲ οἴει κρύ-
πτεσθαι; Εἰπέ· Ἥμαρτον!» Ἀλλ’ οὐ λέγει τοῦτο,
μᾶλλον δὲ οὐκ ἐγὼ λέγω τοῦτο ὁ ἄθλιος—ἐμὸν γὰρ τὸ
πάθος ἐστίν! —, ἀλλὰ τί; «Τῆς φωνῆς σου ἤκουσα περι-
πατοῦντος ἐν τῷ παραδείσῳ καὶ ἔγνων ὅτι γυμνός εἰμι καὶ   (185)
ἐκρύβην.» Τί οὖν ὁ Θεός; «Καὶ τίς ἀνήγγειλέ σοι ὅτι
γυμνὸς εἶ, εἰ μὴ ἀπὸ τοῦ ξύλου, οὗ ἐνετειλάμην σοι τούτου
μόνου μὴ φαγεῖν, ἀπ’ αὐτοῦ ἔφαγες;»
  Ὁρᾷς, ἀγαπητέ, μακροθυμίαν Θεοῦ; Εἰπόντος γὰρ
αὐτοῦ· «Ἀδάμ, ποῦ εἶ;» καὶ μὴ ὁμολογήσαντος τὴν   (190)
ἁμαρτίαν εὐθύς, ἀλλ’ εἰπόντος· «Τῆς φωνῆς σου ἤκουσα,
Κύριε, καὶ ἔγνων ὅτι γυμνός εἰμι καὶ ἐκρύβην», οὐκ
ὠργίσθη ὁ Θεός, οὐκ ἀπεστράφη εὐθύς, ἀλλὰ καὶ δευτέρας
ἀξιοῖ αὐτὸν ἀποκρίσεως καί φησι· «Τίς ἀνήγγειλέ σοι
ὅτι γυμνὸς εἶ, εἰ μὴ ἀπὸ τοῦ ξύλου, οὗ ἐνετειλάμην σοι τούτου   (195)
μόνου μὴ φαγεῖν, ἀπ’ αὐτοῦ ἔφαγες;» Νόει μοι βάθος
λόγων σοφίας Θεοῦ. «Τί λέγεις, φησίν, ὅτι ‘γυμνός εἰμι’, τὴν
δὲ ἁμαρτίαν σου κρύβεις; Μὴ νομίζεις με τὸ σῶμά σου
μόνον ὁρᾶν, τὴν δὲ καρδίαν καὶ τὰς ἐνθυμήσεις σου μὴ
ὁρᾶν;» Ἤλπιζε γὰρ ἀπατηθεὶς ὁ Ἀδὰμ ὅτι οὐκ ᾔδει ὁ Θεὸς   (200)
τὴν ἁμαρτίαν αὐτοῦ καὶ ἔλεγεν οὕτω καθ’ ἑαυτόν, οἱονεὶ @1
ὅτι· «Ἐὰν εἴπω ὅτι γυμνός εἰμι, φησίν, ἀγνοῶν ὁ Θεὸς εἰπεῖν
ἔχει· ‘Καὶ διατί εἶ γυμνός;’ Εἶτα ἀπαρνήσασθαι ἔχω ἐγὼ
καὶ εἰπεῖ· ‘Οὐκ οἶδα’, καὶ λαθεῖν ἔχω αὐτὸν καὶ πάλιν
ἀπολαβεῖν τὴν πρώτην μου στολήν. Εἰ δὲ μή, τέως οὐ μὴ   (205)
ἐκβάλῃ με, τέως οὐ μὴ ἐξορίσῃ με!» Ταῦτα ἐνθυμουμένου
αὐτοῦ—ὡς καὶ νῦν ποιοῦσι πολλοὶ καὶ αὐτὸς ἐγὼ πρῶτος,
τὰ ἑαυτῶν κακὰ κρύπτοντες—, ὁ Θεὸς μὴ θέλων πολυπλα-
σιάσαι αὐτῷ τὸ κρίμα λέγει· «Καὶ πόθεν ἔγνως ὅτι γυμνὸς
εἶ, εἰ μὴ ἀπὸ τοῦ ξύλου, οὗ ἐνετειλάμην σοι μὴ φαγεῖν, ἀπ’   (210)
αὐτοῦ ἔφαγες;» οἱονεὶ λέγων· «Καὶ ὅλως ἐμὲ κρύπτειν
οἴεσαι; Οὐ γινώσκω ἐγὼ τί πέπραχας; Οὐ λέγεις τὸ
‘Ἥμαρτον’; Εἰπέ, ταπεινέ· ‘Ναί, ἀλήθεια, Δέσποτα,
παρέβην τὴν ἐντολήν σου, ἔπταισα ἀκούσας τῆς συμβουλῆς
τῆς γυναικός, ἐσφάλην μεγάλως ποιήσας τὸν ἐκείνης λόγον   (215)
καὶ παρακούσας τὸν σόν, ἐλέησόν με!’» Ἀλλ’ οὐ λέγει τοῦτο,
οὐ ταπεινοῦται, οὐ κάμπτεται, νεῦρον σιδηροῦν ὁ τῆς
καρδίας αὐτοῦ τράχηλος—οἷος δὴ καὶ ὁ ἐμός, τοῦ ἀθλίου,
καρδίας αὐτοῦ τράχηλος—οἷος δὴ καὶ ὁ ἐμός, τοῦ ἀθλίου,
ἐστίν. Εἰ γὰρ εἶπε τοῦτο, ἔμεινε ἂν ἐν τῷ παραδείσῳ καὶ
τὸν κύκλον ὅλον ἐκεῖνον τῶν μυρίων κακῶν, ὃν ὑπέστη   (220)
ἐξορισθεὶς καὶ εἰς τὸν ᾅδην τοσούτους αἰῶνας ποιήσας
κείμενος, κερδᾶναι ἂν εἶχε ἀπὸ μιᾶς τῆς τότε φωνῆς.
  Τοῦτο οὖν ἐστιν ὃ ὑπεσχόμην εἰπεῖν. Καὶ ἄκουσον τῶν
ἑξῆς καὶ γνῶθι ὅτι ἀληθής ἐστιν ὁ λόγος καὶ οὐκ ἔστι ψεῦδος
τὸ οἱονοῦν ἐν αὐτῷ. Εἶπεν ὁ Θεὸς τῷ Ἀδάμ· «Ἣν ὥραν @1   (225)
φάγεσθε ἀπὸ τοῦ ξύλου, οὗ ἐνετειλάμην ὑμῖν τούτου μόνου
μὴ φαγεῖν, θανάτῳ ἀποθανεῖσθε», δηλονότι τῷ ψυχικῷ,
ὃ καὶ αὐτῇ τῇ ὥρᾳ ἐγένετο, δι’ ὃ καὶ τῆς ἀθανάτου στολῆς
ἐγυμνώθη· οὐδὲν δὲ πλέον προεῖπεν ὁ Θεὸς καὶ οὐδὲν πλέον
ἐγένετο. Προγινώσκων γὰρ ὁ Θεὸς ὅτι ἁμαρτῆσαι ἔχει ὁ   (230)
Ἀδὰμ καὶ βουλόμενος μετανοοῦντα συγχωρῆσαι αὐτόν,
οὐδέν, ὡς εἴρηται, πλέον προαπεφήνατο κατ’ αὐτοῦ· ἐπεὶ
δὲ ἠρνήσατο τὴν ἁμαρτίαν αὐτοῦ καὶ οὐδὲ ἐλεγχόμενος ὑπὸ
τοῦ Θεοῦ μετενόησεν, (ἔφη γάρ· «Ἡ γυνή, ἣν δέδωκάς μοι,
αὕτη με ἠπάτησεν.» —«Ἣν δέδωκάς μοι!» ὢ ψυχῆς   (235)
ἀπροσέκτου, οἱονεὶ τῷ Θεῷ λεγούσης· «Σύ, φησίν, ἔπταισας·
ἡ γυνή, ἣν δέδωκάς μοι, αὕτη με ἠπάτησεν»—οἷα καὶ
νῦν ἐγὼ πάσχω, ὁ ταπεινὸς καὶ ταλαίπωρος, καὶ οὐ θέλω
ταπεινωθῆναί ποτε καὶ εἰπεῖν ἀπὸ ψυχῆς ὅτι ἐγώ εἰμι αἴτιος
τῆς ἐμῆς ἀπωλείας, ἀλλ’ «Ὁ δεῖνά με, λέγω, παρώτρυνε   (240)
ποιῆσαι καὶ εἰπεῖν τὰ καὶ τά, ὁ δεῖνά μοι συνεβούλευσεν
ἐργάσασθαι τὸ καὶ τό», ὢ ἀθλίας ψυχῆς προϊεμένης ῥήματα
ἁμαρτίας μεστά! ὢ ψυχῆς ἀναιδοῦς καὶ μιαρᾶς ἀναιδέστεροι
λόγοι καὶ μιαροί!) —τοίνυν καὶ οὕτω τοῦ Ἀδὰμ εἰπόντος,
τότε λέγει αὐτῷ ὁ Θεός· «Ἐν κόπῳ καὶ ἱδρῶτι φάγῃ τὸν   (245)
ἄρτον σου, καὶ ἀκάνθας καὶ τριβόλους ἀνατελεῖ σοι ἡ γῆ»,
καὶ τελευταῖον ὅτι· «Γῆ εἶ καὶ εἰς γῆν ἀπελεύσῃ.» —
«Ἔλεγον, φησί, μετανοῆσαί σε καὶ εἶναι πάλιν ἐν τῇ προτέρᾳ @1
σου διαγωγῇ. Ἐπειδὴ δὲ σκληρὸς οὕτως εἶ, ἄπελθε τοῦ
λοιποῦ ἀπ’ ἐμοῦ καὶ ἀρκέσει σοι εἰς παίδευσιν ἡ ἀποστασία   (250)
σου, ὅτι γῆ εἶ καὶ εἰς γῆν ἀπελεύσῃ.»
  Ἤδη οὖν ἔγνως ὅτι μετὰ τὴν παράβασιν διὰ τὸ μὴ
μετανοῆσαι καὶ εἰπεῖν «Ἥμαρτον», καὶ ἐξορίζεται καὶ ἐν
κόπῳ καὶ ἱδρῶτι διάγειν κελεύεται καὶ εἰς τὴν γῆν, ἐξ ἧς
ἐλήφθη, διὰ τοῦτο κατεκρίθη; Τοῦτο δὲ δῆλον ἐκ τῶν ἑξῆς.   (255)
Τοιγαροῦν καὶ ἀφεὶς αὐτὸν ἔρχεται πρὸς τὴν Εὔαν, θέλων
δεῖξαι ὅτι δικαίως καὶ αὕτη συνεκβληθήσεται, μετανοῆσαι
μὴ θέλουσα, καί φησι· «Τί τοῦτο ἐποίησας;» ἵνα κἂν
 
μὴ θέλουσα, καί φησι· «Τί τοῦτο ἐποίησας;» ἵνα κἂν
αὕτη εἴπῃ τὸ «Ἥμαρτον». Ποίαν γὰρ καὶ ἄλλην χρείαν
εἶχεν, εἰπέ μοι, ὁ Θεὸς λαλεῖν πρὸς αὐτὴν ταῦτα τὰ ῥήματα,   (260)
εἰ μὴ πάντως ἵνα εἴπῃ ὅτι· «Ἐν ἀφροσύνῃ μου, Δέσποτα,
τοῦτο ἔπραξα, ἡ ταπεινὴ καὶ ἀθλία, σοῦ τοῦ Δεσπότου μου
παρακούσασα. Ἐλέησόν με!» Ἀλλ’ οὐκ εἶπε τοῦτο. Τί δέ;
«Ὁ ὄφις ἐξηπάτησέ με.» Ὢ τῆς ἀναισθησίας! Καὶ ὅλως
ὄφει, κατὰ τοῦ Δεσπότου λέγοντί σοι, συνέτυχες καὶ τοῦτον   (265)
ἀντὶ τοῦ ποιήσαντός σε Θεοῦ προετίμησας, κἀκείνου τὴν
συμβουλὴν ὑπὲρ τὴν ἐντολὴν τοῦ Δεσπότου προτιμοτέραν
καὶ ἀληθεστέραν πεποίηκας; Ὡς δὲ οὐδὲ αὕτη εὗρεν εἰπεῖν
«Ἥμαρτον», ἐκβάλλονται τῆς τρυφῆς, ἐξορίζονται τοῦ @1
παραδείσου καὶ τοῦ Θεοῦ. Ἀλλὰ σκόπει μοι τὸ βάθος τῶν   (270)
μυστηρίων τοῦ φιλανθρώπου Θεοῦ καὶ μάθε καὶ διδάχθητι
ἐντεῦθεν ὅτι εἰ μετενόησαν, οὐκ ἂν ἐξεβλήθησαν, οὐκ ἂν
κατεκρίθησαν, οὐκ ἂν εἰς τὴν γῆν, ἐξ ἧς ἐλήφθησαν,
ἀποστραφῆναι κατεδικάσθησαν. Πῶς; Ἄκουσον!
  Ἐπεὶ ἐξεβλήθησαν καὶ ἤδη ἐξαυτῆς ἐνέπεσον εἰς τοὺς   (275)
ἱδρῶτας καὶ εἰς τοὺς σωματικοὺς κόπους, πεινᾶν δὲ ἤρξαντο
καὶ διψᾶν, ῥιγᾶν τε ὁμοῦ καὶ τρέμειν καὶ πάσχειν τοιαῦτα,
οἷα καὶ ἡμεῖς αὐτοὶ πάσχομεν σήμερον, πλείονα δηλονότι
λαβόντες τῆς δυστυχίας ταύτης καὶ τῆς ἐκπτώσεως αἴσθησιν,
οὐ μόνον δὲ ἀλλὰ καὶ αὐτῆς ἑαυτῶν τῆς κακοφροσύνης καὶ   (280)
τῆς ἀφάτου τοῦ Θεοῦ εὐσπλαγχνίας, ἔξω οὖν τοῦ παραδείσου
περιπατοῦντες καὶ καθεζόμενοι, μετεμέλοντο, ἔκλαιον, ἐθρή-
νουν, τὸ πρόσωπον ἔτυπτον, ἔτιλλον σύροντες ἑαυτῶν τὰς
τρίχας, τὴν ἑαυτῶν σκληροκαρδίαν ἀποκλαιόμενοι, τοῦτο δὲ
οὐ μίαν ἡμέραν οὐδὲ δύο ἢ δέκα, ἀλλ’ ἐν πάσῃ, πιστεύσατε,   (285)
τῇ ζωῇ αὐτῶν. Πῶς γὰρ καὶ μὴ εἶχον κλαίειν ἀεὶ καὶ
διηνεκῶς τὸν Δεσπότην ἐκεῖνον τὸν ἥμερον ἐνθυμούμενοι,
τὴν τρυφὴν ἐκείνην τὴν ἄφραστον, τὰ κάλλη τῶν ἀνθέων
ἐκείνων τὰ ἄρρητα, τὸν ἀμέριμνον βίον καὶ ἄμοχθον, τὰς
τῶν ἀγγέλων ἀνόδους καὶ καθόδους, τὰς πρὸς αὐτούς;   (290)
Καθάπερ γὰρ οἱ παρά τινος τῶν ἀρχόντων τοῦ παρόντος
αἰῶνος ἐκλεχθέντες εἰς ὑπηρεσίαν αὐτοῦ δοῦλοι, τὴν
κατὰ πρόσωπον, ἕως μὲν τὴν αἰδῶ καὶ τὴν τιμὴν καὶ τὴν
δουλείαν ἀνόθευτον φυλάττουσι πρὸς τὸν ἑαυτῶν δεσπότην
καὶ ἀγαπῶσιν αὐτόν τε καὶ τοὺς ὁμοδούλους αὐτῶν, ἀπο- @1   (295)
λαύουσι καὶ τῆς παρρησίας τῆς πρὸς αὐτὸν καὶ τῆς εὐνοίας
καὶ τῆς ἀγάπης αὐτοῦ ἐν ἀνέσει πολλῇ καὶ τρυφῇ καὶ σπατάλῃ,
ἐπὰν δὲ εἰς ἀπόνοιαν τραπέντες κατὰ τοῦ οἰκείου δεσπότου
 
ἐπὰν δὲ εἰς ἀπόνοιαν τραπέντες κατὰ τοῦ οἰκείου δεσπότου
τραχηλιάσωσι καὶ κατεπαρθῶσι τῶν συνδούλων αὐτῶν,
ἐκπίπτουσι τῆς παρρησίας τῆς πρὸς αὐτὸν καὶ τῆς ἀγάπης   (300)
καὶ τῆς εὐνοίας, ὑπ’ ἐκείνου εἰς μακρὰν χώραν ἐξορισθέντες
καὶ μυρίοις τῇ προστάξει αὐτοῦ καθυποβαλλόμενοι πειρασ-
μοῖς, ἐν τῷ κοπιᾶν καὶ κατατρύχεσθαι ἐπὶ πλεῖον καὶ
πλεῖον ἐπαισθάνονται τῆς ἀνέσεως ἧς ἀπέλαυον καὶ τῶν
ἀγαθῶν ὧν ἐξέπεσον τῆς ζημίας, τὸν αὐτὸν τρόπον   (305)
πεπόνθασι καὶ οἱ πρωτόπλαστοι ἐν τῷ παραδείσῳ ὄντες καὶ
ἀπολαύοντες ἐκείνων τῶν ἀγαθῶν, εἶτα ἐκπεσόντες αὐτῶν
καὶ ἐξορισθέντες. Ἐπεὶ ᾔσθοντο τῆς ἐκπτώσεως, πάντοτε
ἐθρήνουν, πάντοτε ἔκλαιον, τοῦ Δεσπότου αὐτῶν τὴν
εὐσπλαγχνίαν ἐπικαλούμενοι.   (310)
  Ἀλλὰ τί ὁ πολὺς ἐν ἐλέει καὶ βραδὺς ἐν κολάσει;
Ἐπειδὴ γὰρ εἶδε ταπεινωθέντας αὐτούς, τὴν μὲν ἐξενεχθεῖσαν
ψῆφον οὐ λύει τέως—πρὸς σωφρονισμὸν ἡμῶν τοῦτο
ποιήσας καὶ ἵνα μηδεὶς κατὰ τοῦ πάντων Ποιητοῦ κατεπαί-
ρηται—, προειδὼς δὲ ὡς Θεὸς καὶ τὴν ἔκπτωσιν τούτου καὶ   (315)
τὴν μετάνοιαν, προώρισε πάντως πρὸ τοῦ ποιῆσαι τὰ πάντα
καὶ τὸν καιρὸν καὶ τὸν χρόνον καὶ ὅπως καὶ πότε ἀπὸ τῆς
ἐξορίας τοῦτον ἀνακαλέσεται ἀπορρήτοις κρίμασι καὶ
ἀνεξιχνιάστοις πάσῃ πνοῇ. Εἰ γὰρ καὶ ἀποκαλυφθῶσί
τισι καὶ γράψαι ταῦτα θελήσουσιν, οὐ χρόνος οὐ χάρτης οὐ   (320)
μέλαν ἀρκέσειεν, οὐ κόσμος ὅλος αὐτὰ τὰ βιβλία χωρήσειεν. @1
Ὡς οὖν σπλαγχνισθεὶς προώρισε καὶ προεῖπεν, οὕτω δὴ καὶ
ἐποίησε. Καὶ οὓς ἐκ τοῦ παραδείσου διὰ τὴν ἀναίδειαν καὶ
ἀμεταμέλητον καρδίαν καὶ γνώμην ἐξέβαλε, πρεπόντως
μετανοήσαντας καὶ ἀξίως ταπεινωθέντας καὶ κλαύσαντας καὶ   (325)
θρηνήσαντας, αὐτὸς ἐκεῖνος, ὁ μόνος ἐκ μόνου Μονογενὴς Υἱὸς
καὶ Λόγος, τοῦ προανάρχου Πατρὸς αὐτοῦ κατελθών—ὡς
ἴστε πάντες—, οὐ μόνον ὁμοίως ἐκείνοις ἄνθρωπος γέγονεν,
ἀλλὰ καὶ ἀποθανεῖν, ὡς αὐτοί, κατεδέξατο, βιαστὸν ἑλόμενος
καὶ ἐπονείδιστον θάνατον, καὶ κατελθὼν εἰς τὸν ᾅδην,   (330)
κἀκεῖθεν αὐτοὺς ἀνέστησεν. Ὁ οὖν τοσαῦτα, ὅσα καθ’
ἑκάστην ἀκούεις, παθὼν δι’ αὐτούς, ἵνα αὐτοὺς ἀπὸ τῆς
μακρᾶς ἐκείνης ἐξορίας ἀνακαλέσηται, εἰ μετενόησαν ἐν τῷ
παραδείσῳ, οὐκ ἂν αὐτοὺς συνεπάθησε; Καὶ πῶς οὐχὶ ὁ
φύσει φιλάνθρωπος καὶ διὰ τοῦτο ποιήσας αὐτόν, ἵνα τῶν   (335)
ἀγαθῶν αὐτοῦ τῶν ἐν τῷ παραδείσῳ ἀπολαύῃ καὶ δοξάζει
τὸν εὐεργέτην αὐτοῦ; Ναί, ὄντως, ἀδελφοί, τοῦτο ἄν, ὡς
οἶμαι, ἐγένετο. Ἵνα δὲ μάθῃς καὶ τὰ λοιπὰ καὶ ἐπὶ πλεῖον
οἶμαι, ἐγένετο. Ἵνα δὲ μάθῃς καὶ τὰ λοιπὰ καὶ ἐπὶ πλεῖον
τῷ λόγῳ πιστεύσῃς, ἄκουσον τῶν ἑξῆς!
  Εἰ μετενόησαν ἔνδον ὄντες τοῦ παραδείσου, αὐτὸν ἐκεῖνον   (340)
ἀπελάμβανον τὸν παράδεισον καὶ πλέον οὐδέν. Ἐπεὶ δὲ
ἐξεβλήθησαν διὰ τὸ ἀμετανόητον αὐτῶν, μετὰ δὲ ταῦτα
πολλὰ μετανοήσαντες ἔκλαυσαν, ἐθλίβησαν—ἅπερ, ὡς
εἶπον, οὐ μὴ ἔπαθον, εἰ ἐν τῷ παραδείσῳ μετενόησαν—,
ὑπὲρ τῶν πόνων τούτων καὶ ἱδρώτων καὶ κόπων καὶ τῆς   (345)
καλῆς μετανοίας αὐτῶν θέλων ὁ Δεσπότης Θεὸς τιμῆσαι
καὶ δοξάσαι αὐτούς, οὐ μόνον δὲ ἀλλὰ καὶ ποιῆσαι αὐτοὺς
ἅπαντα ἐκεῖνα τὰ δεινὰ ἐπιλαθέσθαι, τί ποιεῖ; Καὶ σκόπει
μοι τῆς φιλανθρωπίας τὸ μέγεθος! Κατελθὼν εἰς τὸν ᾅδην @1
καὶ ἀναστήσας αὐτούς, οὐχὶ εἰς τὸν παράδεισον, ὅθεν   (350)
ἐξέπεσον, ἀποκατέστησε πάλιν αὐτούς, ἀλλ’ εἰ ἐκεῖνον
αὐτὸν ἀνήγαγε τὸν οὐρανὸν τοῦ οὐρανοῦ· καὶ καθίσας ὁ
Δεσπότης ἐκ δεξιῶν τοῦ Θεοῦ καὶ προανάρχου Πατρὸς
αὐτοῦ, τί λέγεις ποιῆσαι αὐτόν, τὸν δοῦλον μὲν αὐτοῦ κατὰ
φύσιν, πατέρα δὲ αὐτοῦ χρηματίσαντα κατὰ χάριν; Εἶδες   (355)
εἰς οἷον ὕψος αὐτὸν διὰ τὴν μετάνοιαν αὐτοῦ καὶ ταπείνωσιν
καὶ τοὺς θρήνους αὐτοῦ καὶ τὰ δάκρυα ὁ Δεσπότης ἀνήγαγεν;
  Ὢ μετανοίας ἰσχὺς καὶ δακρύων! Ὢ φιλανθρωπίας
ἀφάτου καὶ ἀνεξιχνιάστου ἐλέους πέλαγος, ἀδελφοί! Ὅτι
οὐ μόνον ἐκεῖνον, ἀλλὰ καὶ ἅπαν τὸ σπέρμα αὐτοῦ, ἡμᾶς   (360)
δηλονότι τοὺς υἱοὺς αὐτοῦ, τοὺς μιμουμένους ἐκείνου τὴν
ἐξομολόγησιν, τὴν μετάνοιαν, τὸν θρῆνον, τὰ δάκρυα καὶ
τἄλλα ἅπερ προείπομεν, οὕτως ὡς ἐκεῖνον καὶ ἐτίμησε
καὶ ἐδόξασε, καὶ τοὺς οὕτω ποιοῦντας ἕως τοῦ νῦν καὶ ἀπὸ
τοῦ νῦν ποιήσοντας, εἴτε κοσμικοὶ εἶεν εἴτε μονάζοντες·   (365)
«Ἀμήν, εἶπεν ὁ ἀληθὴς Θεός, οὐκ ἐγκαταλείψω αὐτούς
ποτε, ἀλλ’ ὡς ἀδελφούς μου καὶ φίλους, πατέρας τε καὶ
μητέρας καὶ συγγενεῖς καὶ συγκληρονόμους μου ἀναδείξω
αὐτούς, καὶ ἐδόξασα καὶ δοξάσω καὶ ἐν τῷ οὐρανῷ ἄνω
καὶ ἐπὶ τῆς γῆς κάτω, καὶ τῆς ζωῆς αὐτῶν καὶ εὐφροσύνης   (370)
καὶ δόξης οὐκ ἔσται τέλος ποτέ.»
  Τί οὖν, εἰπέ μοι, τοὺς πρωτοπλάστους ὠφέλησεν ἡ ἐν τῷ
παραδείσῳ ἄπονος διαγωγὴ καὶ ἀμέριμνος, ἀδελφέ, ῥαθυμή-
σαντας καὶ τῇ πρὸς Θεὸν ἀπιστίᾳ καταφρονήσαντας καὶ τὴν @1
ἐντολὴν παραβάντας αὐτοῦ; Εἰ γὰρ ἐπίστευσαν αὐτῷ, οὐκ   (375)
ἂν τὸν ὄφιν ἡ Εὔα πιστότερον, τὴν δὲ Εὔαν ὁ Ἀδὰμ πιστο-
τέραν ἐκείνου ἡγήσατο, ἀλλὰ φυλάξαι εἶχον τοῦ μὴ φαγεῖν
τοῦ φυτοῦ· φαγόντες δὲ καὶ μὴ μετανοήσαντες, ἐξεβλήθησαν.
τοῦ φυτοῦ· φαγόντες δὲ καὶ μὴ μετανοήσαντες, ἐξεβλήθησαν.
Οὐδὲν δὲ πάλιν ἐκ τῆς ἐξορίας ἐβλάβησαν, ἀλλὰ καὶ τὰ
μέγιστα ὠφελήθησαν καὶ εἰς σωτηρίαν ἡμῶν πάντων τοῦτο   (380)
ἐγένετο. Κατελθὼν γὰρ ἄνωθεν ὁ Δεσπότης ἡμῶν τῷ ἰδίῳ
θανάτῳ τὸν καθ’ ἡμῶν ἔλυσε θάνατον, τὸ ἐκ τῆς τοῦ
προπάτορος παραβάσεως κατάκριμα παντελῶς ἀνελὼν καὶ
διὰ τοῦ ἁγίου βαπτίσματος ἀναγεννῶν καὶ ἀναπλάττων καὶ
ἀπαλλάττων ταύτης τελείως ἡμᾶς, τίθησιν ἐν τῷδε τῷ   (385)
κόσμῳ ἐλευθέρους πάντῃ καὶ μὴ ἐνεργουμένους τυραννικῶς
ὑπὸ τοῦ ἐχθροῦ, ἀλλὰ τῷ ἐξ ἀρχῆς αὐτεξουσίῳ τιμῶν ἡμᾶς,
ἰσχὺν μᾶλλον δίδωσι κατ’ αὐτοῦ, ἵνα οἱ βουλόμενοι νικῶσιν
αὐτὸν εὐχερῶς ὑπὲρ πάντας τοὺς πρὸ τῆς Χριστοῦ παρουσίας
ἁγίους, ἀποθνήσκοντες δὲ μὴ καθάπερ ἐκεῖνοι καὶ οὗτοι   (390)
εἰς τὸν ᾅδην καταβιβάζωνται, ἀλλ’ εἰς τὸν οὐρανὸν καὶ εἰς
τὴν ἐκεῖσε τρυφὴν καὶ ἀπόλαυσιν, νῦν μὲν μετρίως, μετὰ δὲ
τὴν ἐκ νεκρῶν ἐξανάστασιν ὅλης ὅλως ἐπαπολαύειν κατ-
αξιῶνται τῆς αἰωνίου χαρᾶς.
  Οἱ οὖν βουλόμενοι προφάσεις μὴ προφασίζωνται, μηδὲ   (395)
λεγέτωσαν ἐκ τῆς τοῦ Ἀδὰμ ἡμᾶς παραβάσεως ὅλως
ἐνεργεῖσθαι καὶ πρὸς τὴν ἁμαρτίαν καθέλκεσθαι. Οἱ γὰρ
τοῦτο ἐννοοῦντες καὶ λέγοντες τὴν τοῦ Δεσπότου ἡμῶν καὶ @1
Θεοῦ παρουσίαν ἀνωφελῶς γεγενῆσθαι καὶ διακένως νομί-
ζουσιν, ὅπερ αἱρετικῶν καὶ οὐ πιστῶν ἐστι τὸ λεγόμενον.   (400)
Διὰ τί γὰρ κατῆλθεν ἢ τίνος ἕνεκα θανάτου ἐγεύσατο, εἰ
μὴ ὅτι πάντως διὰ τὸ λῦσαι τὸ ἐκ τῆς ἁμαρτίας κατάκριμα
καὶ ἐλευθερῶσαι τὸ γένος ἡμῶν ἀπὸ τῆς δουλείας καὶ
ἐνεργείας τοῦ ἀντικειμένου ἐχθροῦ; Τοῦτο γὰρ ἡ ὄντως
αὐτεξουσιότης, τὸ μὴ ὑφ’ ἑτέρου τινὸς τῷ οἱῳδήποτε τρόπῳ   (405)
δεσπόζεσθαι. Ἡμεῖς μὲν γὰρ ἀπὸ τοῦ ἁμαρτήσαντος ἦμεν
ἁμαρτωλοί, ἀπὸ τοῦ παραβάντος παραβάται, ἀπὸ τοῦ
δούλου τῆς ἁμαρτίας δοῦλοι καὶ αὐτοὶ γενόμενοι ἁμαρτίας,
ἀπὸ τοῦ κεκατηραμένου καὶ νεκροῦ κατάρατοι καὶ νεκροί,
ἀπὸ τοῦ τῇ συμβουλίᾳ ἐνεργηθέντος τοῦ πονηροῦ καὶ   (410)
δουλωθέντος αὐτῷ καὶ τὸ αὐτεξούσιον ἀπολέσαντος, ὡς
τέκνα αὐτοῦ ἐνεργούμενοι καὶ καταδυναστευόμενοι τυραννικῶς
ἐδεσποζόμεθα. Ὁ δὲ Θεὸς κατελθὼν ἐσαρκώθη καὶ ἐγεννήθη
καθὼς καὶ ἡμεῖς ἄνθρωπος, χωρὶς ἁμαρτίας, καὶ ἔλυσε τὴν
ἁμαρτίαν, σύλληψίν τε καὶ γέννησιν ἁγιάσας καὶ ἀνατραφεὶς   (415)
κατὰ μικρὸν πᾶσαν ἡλικίαν εὐλόγησε· τέλειος δὲ ἀνὴρ
γεγονώς, τότε ἤρξατο τοῦ κηρύγματος, διδάσκων ἡμᾶς μὴ
ἔν τινι προπηδᾶν καὶ προλαμβάνειν τοὺς πολιοὺς ἐν συνέσει
ἔν τινι προπηδᾶν καὶ προλαμβάνειν τοὺς πολιοὺς ἐν συνέσει
καὶ ἀρετῇ, οἱ νέοι μάλιστα καὶ οὐκ ἄνδρες τὴν φρόνησιν.
Ἀνεδέξατο τὰ ὑπὲρ ἡμῶν καὶ φυλάξας πάσας τὰς ἐντολὰς @1   (420)
τοῦ ἰδίου Θεοῦ καὶ Πατρός, τὴν παράβασιν ἔλυσε καὶ τοὺς
παραβάτας τοῦ κατακρίματος ἠλευθέρωσε. Δοῦλος ἐγένετο,
μορφὴν ἀναλαβόμενος δούλου, καὶ τοὺς δούλους ἡμᾶς εἰς
τὸ δεσποτικὸν ἀξίωμα ἐπανήγαγε, τοῦ πρώην τυράννου
δεσπότας ἀποκαταστήσας ἡμᾶς—καὶ μαρτυροῦσιν οἱ ἅγιοι   (425)
οἱ καὶ μετὰ θάνατον ὡς ἀσθενῆ αὐτὸν καὶ τοὺς αὐτοῦ ὑπ-
ουργοὺς ἀπελαύνοντες. Κατάρα ἐγένετο σταυρωθείς—
«Ἐπικατάρατος γάρ, φησί, πᾶς ὁ ἐπὶ ξύλου κρεμάμε-
νος»—, καὶ ὅλην τὴν κατάραν ἔλυσε τοῦ Ἀδάμ. Ἀπέθανε
καὶ τῷ ἑαυτοῦ θανάτῳ ἀνεῖλε τὸν θάνατον. Ἀνέστη καὶ τὴν   (430)
δύναμιν καὶ ἐνέργειαν ἠφάνισε τοῦ ἐχθροῦ, τοῦ διὰ θανάτου
καὶ τῆς ἁμαρτίας τὴν ἐξουσίαν ἔχοντος καθ’ ἡμῶν. Ἐμβαλὼν
γὰρ ἐν τῷ θανατηφόρῳ ἰῷ καὶ φαρμάκῳ τῆς ἁμαρτίας τὴν
ἄρρητον τῆς Θεότητος αὐτοῦ καὶ τῆς σαρκὸς ζωοποιὸν
ἐνέργειαν, ὅλως ὅλον τὸ γένος ἡμῶν τῆς ἐνεργείας τοῦ   (435)
ἐχθροῦ ἐλυτρώσατο, διὰ δὲ τοῦ ἁγίου βαπτίσματος καὶ τῆς
κοινωνίας τῶν ἀχράντων αὐτοῦ μυστηρίων, τοῦ σώματος
καὶ τοῦ αἵματος αὐτοῦ τοῦ τιμίου, ἀποκαθαίρων ἡμᾶς καὶ
ζωοποιῶν, ἁγίους καὶ ἀναμαρτήτους ἀποκαθίστησιν, ἀλλὰ
καὶ αὖθις τῷ αὐτεξουσίῳ τιμᾶσθαι ἀφίησιν, ἵνα μὴ βίᾳ   (440)
ἀλλὰ προαιρέσει φανῶμεν τῷ Δεσπότῃ δουλεύοντες. Καὶ
ὥσπερ ἐξ ἀρχῆς ἦν ὁ Ἀδὰμ ἐν τῷ παραδείσῳ ἐλεύθερος καὶ
ἁμαρτίας καὶ βίας ἐκτός, τῷ αὐτεξουσίῳ δὲ θελήματι
ὑπήκουσε τῷ ἐχθρῷ καὶ ἀπατηθεὶς παρέβη τὴν ἐντολὴν τοῦ
Θεοῦ, οὕτω καὶ ἡμεῖς ἐκ τοῦ ἁγίου βαπτίσματος ἀναγεννώ-   (445)
μενοι τῆς δουλείας ἀπολυόμεθα καὶ γινόμεθα αὐτεξούσιοι,
καὶ εἰ μὴ τῷ οἰκείῳ θελήματι τῷ ἐχθρῷ ὑπακούσομεν,
ἄλλως πως οὐ δύναται καθ’ ἡμῶν ἐνεργεῖν τι. Εἰ γὰρ πρὸ @1
τοῦ νόμου καὶ τῆς Χριστοῦ παρουσίας, τῶν βοηθημάτων
τούτων ἁπάντων χωρίς, πολλοὶ καὶ ἀναρίθμητοι τῷ Θεῷ   (450)
εὐηρέστησαν καὶ ἄμεμπτοι ἀπεδείχθησαν, ἐξ ὧν τὸν δίκαιον
μὲν Ἐνὼχ μετέθετο καὶ τῇ μεταθέσει τοῦτον τετίμηκεν,
Ἠλίαν δὲ πυρίνῳ ἅρματι εἰς οὐρανὸν ἀνελάβετο, τί ἀπολο-
γησόμεθα ἡμεῖς, οἱ μετὰ τὴν χάριν καὶ τὴν τοσαύτην καὶ
τηλικαύτην εὐεργεσίαν, μετὰ τὴν τοῦ θανάτου καὶ τῆς   (455)
ἁμαρτίας ἀναίρεσιν, μετὰ τὴν τοῦ βαπτίσματος ἀναγέννησιν
καὶ τὴν τῶν ἁγίων ἀγγέλων παραφυλακὴν καὶ αὐτὴν τὴν
ἐπισκίασιν καὶ ἐπέλευσιν τοῦ Ἁγίου Πνεύματος, μηδὲ ἴσοι
ἐπισκίασιν καὶ ἐπέλευσιν τοῦ Ἁγίου Πνεύματος, μηδὲ ἴσοι
τοῖς πρὸ τῆς χάριτος εὑρισκόμενοι, ἀλλὰ ῥαθυμοῦντες καὶ
τῶν ἐντολῶν τοῦ Θεοῦ καταφρονοῦντες καὶ αὐτὰς παραβαί-   (460)
νοντες; Ὅτι δὲ μειζόνως ὑπὲρ τοὺς ἐν τῷ νόμῳ ἁμαρτήσαντας
κολασθησόμεθα τοῖς κακοῖς ἐπιμένοντες, ὁ ἅγιος Παῦλος
ἐδήλωσεν εἰπών· «Εἰ γὰρ ὁ δι’ ἀγγέλων λαληθεὶς λόγος
ἐγένετο βέβαιος καὶ πᾶσα παράβασις καὶ παρακοὴ ἔλαβεν
ἔνδικον μισθαποδοσίαν, πῶς ἡμεῖς ἐκφευξόμεθα τηλικαύτης   (465)
ἀμελήσαντες σωτηρίας;»
  Μὴ οὖν τὸν Ἀδὰμ ἀλλ’ ἑαυτὸν αἰτιάτω καὶ μεμφέσθω
ἡμῶν ἕκαστος, τῶν ἐν οἱᾳδηποτοῦν περιπιπτόντων ἁμαρτίᾳ,
καὶ μετάνοιαν ἀξίαν ἕκαστος ἡμῶν ὡς ἐκεῖνος ἐπιδεικνύσθω,
εἰ ἄρα καὶ βούλεται τῆς αἰωνίου ζωῆς ἐν Κυρίῳ ἐπιτυχεῖν.   (470)
Εἰ δὲ μὴ θελήσετε μηδὲ παντὶ τρόπῳ σπουδάσετε, ἢ ἀναμαρ-
τήτους ἑαυτοὺς ἐν τῷ τὰς ἐντολὰς τηρεῖν πάσας φυλάξαι,
ἢ παραβαίνοντες ἔν τινι μέχρι θανάτου μετανοεῖν καὶ τὴν @1
ἑαυτοῦ ἕκαστος ἁμαρτίαν σφοδρῶς ἀποκλαίεσθαι, ἀλλ’
ἐμμένετε ἐπὶ τῇ σκληρότητι καὶ ἀμετανοήτῳ γνώμῃ ὑμῶν,   (475)
τάδε λέγει Κύριος· «Συντρομάξει ἡ γῆ ἐπὶ τοὺς μετὰ τοσαῦτα
καὶ τηλικαῦτα θαύματα, μετὰ τὴν ἐν τῷ κόσμῳ φανέρωσιν,
μετὰ τὴν τοσαύτην διδασκαλίαν ἣν ἐν τῷ κόσμῳ ἐφήπλωσα,
ἔτι ἀναβαλλομένους καὶ δυσπιστοῦντας καὶ ἀπειθοῦντας
τοῖς λόγοις μου· καὶ διαρραγήσεται εἰς πολλά, μὴ φέρουσα   (480)
τοὺς ἀγνώμονας καὶ σκληροτραχήλους καὶ παρηκόους μου
φέρειν ἐπὶ τοῦ νώτου αὐτῆς, καὶ ἴδωσι τὴν πτῶσιν αὐτῶν
ἐγγίσασαν πρὸ τῶν ποδῶν αὐτῶν καὶ τρομάξουσι. Τῆς γὰρ
γῆς τρεμούσης, τοῦ οὐρανοῦ κλονουμένου καὶ ῥοιζηδὸν
ὡς βιβλίου ἑλισσομένου, ἐκ τῶν φοβερῶν δειμάτων ἐκείνων   (485)
πτοηθῶσιν αἱ ἀκαμπεῖς καὶ ἀμείλικτοι καρδίαι αὐτῶν,
ὡς λαγωοῦ ἐν ὥρᾳ σφαγῆς. Καὶ συσκοτάσει τὸ φῶς,
πεσοῦνται τὰ ἄστρα, ὁ ἥλιος καὶ ἡ σελήνη σβεσθήσονται
ἐπ’ αὐτούς, ἀπὸ δὲ τῶν σχισμάτων τῆς γῆς ἀναβήσεται πῦρ
ὑπερεκβλύζον ὡς τὰ πελάγη τῶν θαλασσῶν. Καὶ ὥσπερ ἐπὶ   (490)
τοῦ κατακλυσμοῦ ἀνεῴχθησαν οἱ καταρράκται τοῦ οὐρανοῦ
καὶ κατῆλθε τὸ ὕδωρ καὶ κατ’ ὀλίγον ἐκάλυψε τοὺς λαούς,
οὕτω καὶ τότε ἀνοιχθήσεται ἀπὸ τῶν θεμελίων αὐτῆς ἡ γῆ,
καὶ ἀναδοθήσεται οὐ κατὰ μικρὸν ἀλλὰ ἀθρόον τὸ πῦρ καὶ
ἐπικαλύψει πᾶσαν τὴν γῆν, καὶ γενήσεται ἅπασα ποταμὸς   (495)
πυρός.» @1
  Τί οὖν ποιήσουσι τότε οἱ λέγοντες ὅτι· «Εἴθε με ἠφίεσαν
ὧδε καὶ τὴν βασιλείαν τῶν οὐρανῶν ἐγὼ οὐκ ἤθελον»; Τί
ὧδε καὶ τὴν βασιλείαν τῶν οὐρανῶν ἐγὼ οὐκ ἤθελον»; Τί
γενήσονται οἱ νῦν γελῶντες καὶ οὕτω λέγοντες· «Τί οὖν
κελεύεις κλαίειν ἡμᾶς καθ’ ἑκάστην;» Οἱ δὲ καὶ ἀντιλογίας   (500)
ἢ γογγυσμοὺς ἢ καὶ τὰ χείρω τούτων ἀπεργαζόμενοι, τί τότε
ἀπολογήσονται; Μὴ ἐροῦσιν ὅτι· «Οὐκ ἠκούσαμεν»; μὴ ὅτι·
«Οὐδεὶς ἡμᾶς ἐνουθέτησε»; μὴ ὅτι· «Ἠγνοήσαμέν σου τοῦ
Δεσπότου τὸ ὄνομα, τὸ κράτος, τὴν ἰσχύν, τὴν δύναμιν»;
—«Πόσα γὰρ ὑμᾶς, ὦ ἄθλιοι, εἰκότως πρὸς ἡμᾶς εἴπῃ,   (505)
διὰ προφητῶν, δι’ ἀποστόλων, διὰ πάντων ὁμοῦ τῶν δού-
λων καὶ δι’ ἐμοῦ αὐτοῦ προεῖπον καὶ παρήγγειλα; Οὐκ
ἠκούετε τῶν εὐαγγελίων μου λεγόντων· «Μετανοεῖτε»;
Οὐκ ἠκούετε λεγόντων· «Μακάριοι οἱ κλαίοντες νῦν, ὅτι
γελάσονται»; Οὐκ ἠκούετε βοῶντός μου· «Μακάριοι οἱ   (510)
πενθοῦντες»; Ὑμεῖς δὲ ἐγελᾶτε ἀνακαγχάζοντες, ἀλλήλοις
ὁμιλοῦντες καὶ καταμακρύνοντες ὑμῶν τὰς ἀργολογίας,
ἀλλήλους πρὸς τὰ ἄριστα προσκαλούμενοι καὶ θεραπεύοντες
ὑμῶν τὰς γαστέρας. Οὐκ ἐμοῦ λέγοντος· «Τί στενὴ ἡ
πύλη καὶ τεθλιμμένη ἡ ὁδὸς ἡ ἀπάγουσα εἰς τὴν ζωήν»   (515)
καὶ ὅτι «Βιαστή ἐστιν ἡ βασιλεία τῶν οὐρανῶν καὶ βιασταὶ
ἁρπάζουσιν αὐτήν», ὑμεῖς ἀνέκεισθε ἐπὶ στρωμνῶν
ἁπαλῶν καὶ διὰ πάντων τὴν ἄνεσιν ἐδιώκετε; Οὐκ ἐμοῦ
λέγοντος· «Ὁ θέλων εἶναι πρῶτος, ἔστω πάντων ἔσχατος
καὶ πάντων δοῦλος καὶ πάντων διάκονος», ὑμεῖς τὰς   (520)
πρωτοκλισίας καὶ πρωτοκαθεδρίας, ἀρχάς τε καὶ ἡγεμονίας
καὶ διακονίας καὶ μεγέθη ἀξιωμάτων προετιμήσασθε, καὶ @1
ὑποταγῆναι ἢ δουλεῦσαι ἐν ταπεινώσει ψυχῆς εὐτελεῖ καὶ
πτωχῷ καὶ ἀπερριμμένῳ οὐκ ἠθελήσατε; Οὐχὶ ἐμοῦ
λέγοντος· «Ὅσα θέλετε, ἵνα ποιῶσιν ὑμῖν οἱ ἄνθρωποι,   (525)
καὶ ὑμεῖς ὁμοίως ποιεῖτε αὐτοῖς», ὑμεῖς τὰς ἑαυτῶν
θεραπείας μόνας καὶ τὰ θελήματα καὶ τὰς ἐπιθυμίας
ἐξεπληρώσατε, πλεονεκτοῦντες, ἁρπάζοντες, ἀδικοῦντες
καὶ ἑαυτοὺς μόνους ἐθεραπεύσατε; Οὐχὶ ἐμοῦ λέγοντος·
«Ἐάν τίς σε ῥαπίσῃ εἰς τὴν δεξιάν σου σιαγόνα, στρέψον   (530)
αὐτῷ καὶ τὴν ἄλλην», οἱ μὲν ἐγελᾶτε, οἱ δὲ οὐδὲ ἀκοῦσαι
τοῦτο ἠνείχεσθε, ἀλλὰ κακῶς με τοῦτο καὶ ἀδίκως προστάξαι
ἐλέγετε; Οὐχὶ δὲ ἐμοῦ λέγοντος. «Ἐάν τίς σε ἀγγαρεύσῃ
μίλιον ἕν, ὕπαγε μετ’ αὐτοῦ δύο», οὐ μόνον οὐδεὶς ἐξ
ὑμῶν τοῦτο πεποίηκεν, ἀλλ’ οἱ πλείονες καὶ τοὺς ἀδελφοὺς   (535)
ἠγγαρεύσατε; Οὐκ ἐμοῦ λέγοντος· «Μακάριοί ἐστε ὅταν
ὀνειδίσωσιν ὑμᾶς καὶ διώξωσι καὶ εἴπωσι πᾶν πονηρὸν
ῥῆμα καθ’ ὑμῶν ψευδόμενοι ἕνεκεν ἐμοῦ», ὑμεῖς οὐδὲ
ῥῆμα καθ’ ὑμῶν ψευδόμενοι ἕνεκεν ἐμοῦ», ὑμεῖς οὐδὲ
λόγον σκληρὸν ἀκοῦσαι ἠνείχεσθε οὐ μόνον ἐκ τῶν ὁμοίων
ὑμῶν, ἀλλ’ οὐδὲ ὑπὸ τῶν προεχόντων; Οὐκ ἐμοῦ λέγοντος·   (540)
«Χαίρετε καὶ ἀγαλλιᾶσθε ἐπὶ τοῖς διωγμοῖς καὶ ταῖς @1
θλίψεσιν», ὑμεῖς τοὺς ἐπαίνους μᾶλλον καὶ τὴν τιμὴν
καὶ τὴν δόξαν ἠσπάσασθε, ἐπὶ δὲ τοῖς τοιούτοις ἀπελέγεσθε
καὶ αὐτὴν ὑμῶν τὴν ζωήν; Οὐχὶ ἐμοῦ μακαρίζοντος τοὺς
πτωχούς, ὑμεῖς οὐκ ἐποθήσατέ ποτε ἀπὸ ψυχῆς γενέσθαι   (545)
πτωχοί; Οὐκ ἐμοῦ τοὺς πραεῖς τὴν βασιλείαν τῶν οὐρανῶν
κληρονομεῖν λέγοντος, ὑμεῖς ὡς θῆρες ἄγριοι διέκεισθε εἰς
τοὺς μὴ τάχιον ποιοῦντας ὑμῶν τὰ θελήματα; Οὐχ ὁρῶντες
πάλιν αὐτοὺς παραβαίνοντάς μου τὰς ἐντολάς, συμπαθεῖς
ἐγίνεσθε τότε καὶ μέτριοι καὶ «Ἄφες, ἐλέγετε, εἶπεν ὁ   (550)
Κύριος· Μὴ ὀργίζου κατά τινος»; Οὐχὶ ὑμεῖς ἐλέγετε, ὁπό-
ταν ἔλεγον· «Εὔχεσθε ὑπὲρ τῶν ἐπηρεαζόντων ὑμᾶς, ἀγα-
πᾶτε τοὺς ἐχθροὺς ὑμῶν καὶ καλῶς ποιεῖτε τοὺς μισοῦντας
ὑμᾶς», —«Αὐτὸ τῶν ἀποστόλων ἐστίν, αὐτὸ τῶν μεγάλων
ἁγίων! Ἐπεὶ τίς τοῦτο ἄλλος ποιῆσαι δύναται;» —Ἄθλιοι,   (555)
καὶ ὑμεῖς διατί οὐκ ἐγίνεσθε ἅγιοι; Οὐκ ἠκούετε λέγοντός
μου· «Γίνεσθε ἅγιοι, ὅτι ἐγὼ ἅγιός εἰμι», ὑμεῖς δὲ ἐν
τῇ ἀκαθαρσίᾳ τῶν μολυσμῶν ὑμῶν καὶ ἀνομιῶν ἐμείνατε.»
  Καὶ πρὸς μὲν τὰς γυναῖκας ἐρεῖ· «Οὐκ ἠκούετε ἐν ταῖς
ἐκκλησίαις ἀναγινωσκόντων καὶ λεγόντων· «Βίος τῆς   (560)
ἁγίας Πελαγίας, τῆς ποτε πόρνης», «Βίος τῆς ὁσίας
Μαρίας τῆς Αἰγυπτίας, τῆς ἀσώτου ποτέ», «Θεοδώρας @1
τῆς μοιχαλίδος καὶ μετὰ ταῦτα θαυματουργοῦ», καὶ
πάλιν· «Εὐφροσύνης τῆς παρθένου καὶ μετονομασθείσης
Σμαράγδου», καί· «Ξένης, τῆς ὄντως ξένης καὶ   (565)
θαυμαστῆς»; Οὐκ ἠκούσατε ὅπως καὶ γονεῖς καὶ
πλοῦτον καὶ μνηστῆρας αὐτοὺς κατέλιπον καὶ ἐν εὐτελείᾳ
καὶ ταπεινώσει ἐδούλευσάν μοι καὶ ἐγένοντο ἅγιαι; Διὰ τί
οὖν καὶ ὑμεῖς ταύτας καὶ τὰς τοιαύτας, αἱ μὲν πόρναι τὰς
πόρνας, αἱ δὲ ἄσωτοι τὰς ἀσώτας, αἱ δὲ ὕπανδροι τὰς   (570)
ἁμαρτησάσας ὑπάνδρους, αἱ δὲ παρθένοι τὰς παρθένους
καὶ ὁμοίας ὑμῶν οὐκ ἐμιμήσασθε;» @1
  Πρὸς δὲ τοὺς ἄνδρας βασιλεῖς τε καὶ ἄρχοντας ὁμοίως
ἐρεῖ· «Οὐκ ἠκούετε πῶς ὁ Δαυὶδ ἁμαρτήσας, καὶ εἰσελθόν-
τος πρὸς αὐτὸν τοῦ προφήτου Ναθὰν καὶ ἐλέγξαντος αὐτὸν   (575)
περὶ τῆς ἁμαρτίας αὐτοῦ, οὐκ ἀντεῖπεν, οὐκ ὠργίσθη, οὐκ
ἔκρυψε τὸ ἁμάρτημα αὐτοῦ, ἀλλὰ τοῦ θρόνου ἐξαναστὰς
προσέπεσεν ἐνώπιον παντὸς τοῦ λαοῦ ἐπὶ τὴν γῆν καὶ
προσέπεσεν ἐνώπιον παντὸς τοῦ λαοῦ ἐπὶ τὴν γῆν καὶ
εἶπεν· «Ἡμάρτηκα τῷ Κυρίῳ μου!» καὶ οὐκ ἐπαύσατο
ἡμέρας τε καὶ νυκτὸς κλαίων ὁμοῦ καὶ θρηνῶν; Οὐκ   (580)
ἠκούετε τούτου λέγοντος· «Ὅτι σποδὸν ὡσεὶ ἄρτον
ἔφαγον καὶ τὸ πόμα μου μετὰ κλαυθμοῦ ἐκίρνων, ἀπὸ
φωνῆς τοῦ στεναγμοῦ μου ἐκολλήθη τὸ ὀστοῦν μου τῇ
σαρκί μου, ὡμοιώθην πελεκᾶνι ἐρημικῷ», καὶ πάλιν·
«Ἐκοπίασα ἐν τῷ στεναγμῷ μου, λούσω καθ’ ἑκάστην   (585)
νύκτα τὴν κλίνην μου, ἐν δάκρυσί μου τὴν στρωμνήν μου
βρέξω»; Οὐκ ἠκούετε λέγοντος αὐτοῦ· «Κύριε ὁ Θεός
μου, εἰ ἐποίησα τοῦτο, εἰ ἔστιν ἀδικία ἐν χερσί μου, εἰ
ἀνταπέδωκα τοῖς ἀνταποδιδοῦσί μοι κακά, ἀποπέσοιμι
ἄρα ἀπὸ τῶν ἐχθρῶν μου κενός, καταδιώξαι ἄρα ὁ ἐχθρὸς   (590)
τὴν ψυχήν μου καὶ καταλάβοι καὶ καταπατήσαι εἰς γῆν
τὴν ζωήν μου καὶ τὴν δόξαν μου εἰς χοῦν κατασκηνώσαι»;
Διὰ τί οὖν καὶ ὑμεῖς τοῦτον καὶ τοὺς ὁμοίους αὐτοῦ μὴ
ἐμιμήσασθε; Μὴ τούτου ὑμεῖς περιδοξότεροι εἶναι ἐδοκεῖτε
ἢ πλουσιώτεροι, καὶ διὰ τοῦτο ταπεινωθῆναί μοι οὐκ   (595)
ἠβουλήθητε; Ἄθλιοι καὶ ταλαίπωροι, ὑμεῖς φθαρτοὶ καὶ
θνητοὶ ὄντες, μονοκράτορες καὶ κοσμοκράτορες εἶναι
ἐβούλεσθε καί, εἴπου ἦν τις ἐν ἑτέρᾳ χώρᾳ μὴ θέλων ὑμῖν @1
ὑποτάσσεσθαι, ὡς κατὰ εὐτελοῦς ὑμῶν δούλου κατεπαίρεσθε
αὐτοῦ καὶ οὐκ ἐφέρετε ὑπομεῖναι τὴν ἀνυποταξίαν αὐτοῦ,   (600)
καί τοι συνδούλου ὑμῶν ὄντος καὶ μηδὲν πλέον ἐκείνου
ἐχόντων ὑμῶν· ἐμοὶ δὲ τῷ Ποιητῇ καὶ Δεσπότῃ ὑμῶν πῶς
ὑμεῖς οὐκ ἠθελήσατε ὑποταγῆναι καὶ δουλεῦσαι ἐν φόβῳ
καὶ τρόμῳ; Ἀνταποδιδόντες δὲ τοῖς ἁμαρτάνουσιν εἰς
ὑμᾶς, τί ἐν ἑαυτοῖς ἄρα διελογίζεσθε περὶ ὧν ὑμεῖς εἰς ἐμὲ   (605)
ἡμαρτάνετε; ὅτι οὐκ ἔστιν ὁ ἐκζητῶν τῶν ἀδικουμένων
τὰ αἵματα; ὅτι οὐκ ἔστιν ὁ βλέπων τὰ παρ’ ὑμῶν κρυφίως
πραττόμενα; ἢ ὅτι ἐπελάθεσθέ μου καὶ μὴ ἔχειν ὑπελαμ-
βάνετε τὸν ἐπάνω ὑμῶν ὄντα, οὐδὲ ἠλπίσατέ ποτε γυμνοί με @1
καὶ τετραχηλισμένοι παρασταθήσασθαι; Οὐκ ἠκούετέ   (610)
μου ἀεὶ λέγοντος· «Ὁ θέλων εἶναι πάντων πρῶτος,
ἔστω πάντων ἔσχατος καὶ πάντων δοῦλος καὶ πάντων
διάκονος»; Πῶς οὐκ ἐφρίσσετε καὶ ἐν ἑαυτοῖς ὑμῖν
ἐθρηνεῖτε καὶ συνετρίβεσθε, φοβούμενοι μὴ εἰς ἔπαρσιν ὑπὸ
τῆς ματαίας δόξης ἐκείνης καὶ διακένου ἐλθόντες, παραβάται   (615)
ταύτης μου τῆς ἐντολῆς γενόμενοι, τῷ πυρὶ τούτῳ παρα-
δοθήσεσθε; Οὐκ ἠκούετε πῶς ὁ Δαυὶδ ὑπὸ τοῦ στρατηγοῦ
αὐτοῦ Σεμεῒ ὑβριζόμενος καὶ ἀνὴρ αἱμάτων καλούμενος,
αὐτοῦ Σεμεῒ ὑβριζόμενος καὶ ἀνὴρ αἱμάτων καλούμενος,
εὐτελέστερον ἑαυτὸν ἐκείνου ἔχων ἀπὸ ψυχῆς, οὐκ ὠργίζετο,
ἀλλὰ καὶ τοὺς ἐκεῖνον ἀνελεῖν βουλομένους ἐκώλυσεν;   (620)
Ἰδοὺ οὖν καὶ Μωυσῆς καὶ Ἰησοῦς τοῦ Ναυῆ καὶ Δαυὶδ καὶ
ἄλλοι πλεῖστοι πρὸ τῆς ἐπιφανείας μου καὶ νυνὶ μετὰ τὴν
παρουσίαν μου πλείονες, οὓς βλέπετε συνδοξαζομένους μοι,
καὶ βασιλεῖς γεγόνασιν, ὡς ὑμεῖς, καὶ ἄρχοντες καὶ στρα-
τηγοί, καὶ διὰ τὸν ἐμὸν φόβον ἐν ταπεινώσει καὶ δικαιοσύνῃ   (625)
βιώσαντες, κακὸν ἀντὶ κακοῦ τινι οὐκ ἀνταπέδωκαν, ἀλλὰ
καὶ παρὰ τῶν ὁμοίων καὶ ὑπὸ χεῖρα πολλάκις ἀτιμασθέντες,
ἐμοὶ ἀνέθεντο τὴν περὶ τούτου ἐκδίκησιν καὶ ὑπὲρ ὧν
εἰς ἐμὲ ἥμαρτον ἐν πάσῃ τῇ ζωῇ αὐτῶν, ἀπὸ ψυχῆς ἐν φόβῳ
καὶ πόθῳ μετενόουν καὶ ἔκλαιον, ταύτην τὴν ἡμέραν τῆς   (630)
ἐμῆς ἐλεύσεως καὶ παρουσίας καὶ κρίσεως ἀκούοντες καὶ
πιστεύοντες, ὑμεῖς δὲ κατεφρονήσατέ μου τῶν ἐντολῶν,
ὥς τινος ἑνὸς τῶν ἀπερριμμένων καὶ ἀσθενῶν. Λοιπὸν
οὖν μεθ’ οὗ συνεῖναι ᾑρετίσασθε καὶ ὧν τοὺς λόγους
καὶ τὰς πράξεις ποιοῦντες, αὐτοὺς ἐμιμήσασθε, μετὰ τούτων   (635)
αὐτῶν, καὶ τῶν ἐκείνοις ἡτοιμασμένων ἐπαπολαύσατε!» @1
  Οὕτω καὶ τοῖς πατριάρχαις τοὺς ἁγίους ἀντιπαραθῇ
πατριάρχας, Ἰωάννην τὸν Χρυσορρήμονα, Ἰωάννην τὸν
Ἐλεήμονα, Γρηγόριον τὸν Θεολόγον, Ἰγνάτιον, Ταράσιον,
Μεθόδιον καὶ τοὺς λοιποὺς οἵτινες οὐ λόγῳ μόνῳ ἀλλὰ καὶ   (640)
ἔργῳ τοῦ ἀληθινοῦ Θεοῦ γεγόνασιν ἀπεικόνισμα· τοῖς
μητροπολίταις τοὺς ἁγίους μητροπολίτας, Βασίλειον,
Γρηγόριον, τὸν ἀδελφὸν αὐτοῦ, καὶ τὸν τούτου ὁμώνυμον
καὶ θαυματουργόν, Ἀμβρόσιον καὶ Νικόλαον. Καὶ ἁπλῶς
εἰπεῖν, ἕκαστον πατριάρχην καὶ ἕκαστον μητροπολίτην   (645)
καὶ ἕκαστον ἐπίσκοπον μετὰ τῶν πρὸ αὐτοῦ διαπρεψάντων
ἀποστόλων τε καὶ πατέρων ἁγίων ἐν ἑκάστῃ μητροπόλει
καὶ ἐπισκοπῇ κρινεῖ ὁ Θεός, καὶ ἐξ ἐναντίας ἀλλήλων
στήσας πάντας αὐτούς—καθὼς ἀκούεις αὐτοῦ λέγοντος·
«Τὰ μὲν πρόβατα ἐκ δεξιῶν, τὰ δὲ ἐρίφια ἐξ εὐωνύμων»—,   (650)
ἐρεῖ· «Οὐχὶ ἔνθα οὗτοι ἐθεράπευσαν καὶ ἐδούλευσάν μοι,
ἐκεῖ καὶ ὑμεῖς ἐβιώσατε καὶ εἰς τοὺς θρόνους αὐτῶν ἐκαθί-
σατε; Διὰ τί μὴ καὶ τὸν βίον καὶ τὴν πολιτείαν αὐτῶν @1
ἐμιμήσασθε; Διὰ τί ἀκαθάρτοις χερσὶ καὶ ἀκαθαρτοτέραις
ψυχαῖς τὸν ἄχραντον ἐμὲ καὶ ἀμόλυντον κρατεῖν καὶ ἐσθίειν   (655)
οὐκ ἐφοβήθητε; Οὐκ ἐφρίξατε ὅλως, οὐκ ἐτρομάξατε;
Διὰ τί τὰ τῶν πενήτων εἰς τὰς ὑμετέρας ἡδονὰς καὶ εἰς
τοὺς ἰδίους καὶ συγγενεῖς ὑμῶν ἀναλώσατε; Διὰ τί με
τοὺς ἰδίους καὶ συγγενεῖς ὑμῶν ἀναλώσατε; Διὰ τί με
χρυσίῳ καὶ ἀργυρίῳ, ὡς ὁ Ἰούδας, ἀπεμπολήσατε; Διὰ τί
με καὶ ὡς δοῦλον ἀχρεῖον ἐξαγοράσαντες, εἰς τὰ τῆς σαρ-   (660)
κός με θελήματα διακονεῖν ἀπεχρήσασθε; Ὡς οὖν ὑμεῖς
με οὐκ ἐτιμήσατε, οὐδὲ ἐγὼ φείσομαι ὑμῶν. Ἀπέλθατε
ἀπ’ ἐμοῦ οἱ ἐργάται τῆς ἀνομίας, ἀπέλθατε!»
  Οὕτω τοίνυν πατέρες παρὰ πατέρων, φίλοι καὶ συγγενεῖς
παρὰ φίλων καὶ συγγενῶν, ἀδελφοὶ παρὰ ἀδελφῶν, δοῦλοι   (665)
καὶ ἐλεύθεροι παρὰ δούλων καὶ ἐλευθέρων, πλούσιοι καὶ
πένητες ὑπὸ πλουσίων καὶ πενήτων, οἱ ἐν γάμῳ παρὰ τῶν
ἐν γάμῳ διαπρεψάντων, οἱ ἐν ἐλευθερίᾳ παρὰ τῶν ἐν
ἐλευθερίᾳ βιωσάντων, καὶ ἁπλῶς πᾶς ἄνθρωπος ἁμαρτωλὸς
ἐν τῇ φοβερᾷ ἡμέρᾳ τῆς κρίσεως ἀπεναντίας αὐτοῦ εἰς τὴν   (670)
αἰωνίαν ζωὴν καὶ εἰς τὸ ἀνεκλάλητον ἐκεῖνο φῶς ὄψεται
τὸν ὅμοιον αὐτοῦ καὶ κριθήσεται παρ’ αὐτοῦ. Οἷόν τι λέγω;
Ἀπιδὼν ἕκαστος τῶν ἁμαρτωλῶν πρὸς τὸν ὅμοιον αὐτοῦ,
βασιλεὺς πρὸς βασιλέα, ἄρχων πρὸς ἄρχοντα καὶ πόρνος
μὴ μετανοήσας πρὸς πόρνον μετανοήσαντα, πτωχὸς πρὸς @1   (675)
πτωχὸν καὶ δοῦλος πρὸς δοῦλον, καὶ μνησθεὶς ὅτι καὶ αὐτὸς
ἐκεῖνος ἄνθρωπος ἦν, τὴν αὐτὴν ψυχὴν ἔχων, τὰς αὐτὰς
χεῖρας, τοὺς αὐτοὺς ὀφθαλμοὺς καὶ ἁπλῶς τἄλλα πάντα ἐξ
ἴσης καὶ συνῆν αὐτῷ ἐν τῷ βίῳ καὶ ὅμοιον εἶχε τὸ ἀξίωμα,
τὴν τέχνην, τὸ ἐπιτήδευμα, μιμήσασθαι δὲ αὐτὸν οὐκ   (680)
ἠθέλησεν, εὐθὺς ἐμφράσσεται τὸ στόμα αὐτοῦ καὶ μένει
ἀναπολόγητος, μὴ ἔχων ὅλως τι φθέγξασθαι. Ὅταν οὖν
οἱ κοσμικοὶ κοσμικοὺς ἴδωσι καὶ οἱ ἁμαρτωλοὶ βασιλεῖς
βασιλεῖς ἁγίους ἐκ δεξιῶν, πλουσίους τε καὶ ὑπὸ ζυγὸν
ἁγίους οἱ ὑπὸ ζυγὸν βίου, καὶ οἱ ἐν βασάνοις πάντες ὁμοίους   (685)
αὐτῶν ἐν τῇ βασιλείᾳ τῶν οὐρανῶν, καὶ τηνικαῦτα αἰσχυνθῶσι
καὶ ἀναπολόγητοι εὑρεθῶσιν, ὥσπερ ὁ πλούσιος ἐκεῖνος
ἐν τοῖς κόλποις τοῦ Ἀβραὰμ τὸν Λάζαρον, ἐκεῖνος ἀπο-
τηγανιζόμενος ἐν τῷ πυρί.
  Τί ποιήσωμεν ἡμεῖς ἄρα οἱ μοναχοί, οἱ κατ’ ἐμέ, λέγω,   (690)
ῥάθυμοι καὶ ἁμαρτωλοί, ποία ἄρα αἰσχύνη ἡμᾶς καὶ βάσανος
λήψεται, ὅταν τοὺς ἐν βίῳ καὶ γυναῖκας καὶ οἰκέτιδας
ἔχοντας καὶ οἰκέτας, μετὰ γυναικῶν ὁμοῦ καὶ τέκνων
θεασώμεθα ἐν τῇ βασιλείᾳ τῶν οὐρανῶν ὁμοθυμαδὸν
συγχορεύοντας; ὅταν τοὺς ἐν ἀξιώμασι καὶ πλούτῳ   (695)
εὐαρεστήσαντας, ὅταν ἁπλῶς ἐκ πάντων ἴδωμεν τῶν ἐν
τῷ βίῳ πᾶσαν κατορθωκότων ἀρετὴν καὶ ἐν μετανοίᾳ καὶ
δάκρυσι πολιτευσαμένων διὰ τὸν φόβον τοῦ Κυρίου καὶ
δάκρυσι πολιτευσαμένων διὰ τὸν φόβον τοῦ Κυρίου καὶ
ἱσταμένους ἐν τῇ χαρᾷ καὶ φαιδρότητι τῶν δικαίων; Ὅταν
γὰρ ἐννοήσωμεν ὅτι πατέρας καὶ μητέρας καὶ ἀδελφοὺς καὶ   (700)
ἀδελφὰς καὶ κόσμον ὅλον διὰ τὸ σῶσαι ἡμῶν τὰς ψυχὰς
κατελείψαμεν, οἱ δὲ καὶ γυναῖκας καὶ τέκνα, ἄλλοι σὺν τού- @1
τοις καὶ πλοῦτον καὶ ἀξιώματα καὶ ἄλλα ὅσα ὁ βίος ἔχει
τερπνά, καὶ ἀναχωρήσαντες ἐπτωχεύσαμεν καὶ ἀποκειρά-
μενοι γεγόναμεν μοναχοὶ διὰ τὴν βασιλείαν τῶν οὐρανῶν,   (705)
διὰ δὲ μικρὰν ῥαθυμίαν καὶ πονηρίαν καὶ διὰ τὰς πονηρὰς
ἡμῶν ἐπιθυμίας κατετάξαμεν ἡμᾶς ἑαυτοὺς μετὰ κοσμικῶν
καὶ πόρνων καὶ μοιχῶν καὶ βιωσάντων ἀσώτως κατὰ τὸν
κόσμον, ὁποῖος τότε φόβος καὶ τρόμος καὶ αἰσχύνη καλύψει
ἡμᾶς! Πιστεύσατέ μοι λέγοντι, ἀδελφοί, ὅτι χείρων   (710)
βάσανος ἡ ἐντροπὴ ἡμῶν ἔσται ὑπὲρ τὴν τῶν κοσμικῶν
αἰωνίαν κόλασιν. Ὅταν γὰρ ἐμὲ τὸν ἀποταξάμενον πάσῃ
ψυχῇ, μετὰ κοσμικῶν, φέρε εἰπεῖν, νῦν τέκνα ἐχόντων, καὶ
δημοσίοις πράγμασιν ἐμπεπλεγμένων ἢ καὶ στρατιᾷ
ἐκδουλευόντων, ἵστασθαι καὶ τὴν ἴσην ἐκείνοις κόλασιν   (715)
λήψεσθαι μέλλοντα, στραφέντες οὗτοι καὶ ἰδόντες με, εἴπωσι
πρός με· «Καὶ σύ, μοναχέ, ὁ τὸν κόσμον ἀφείς, ὧδε μεθ’
ἡμῶν τῶν κοσμικῶν ἵστασαι; Κἂν σὺ διὰ τί;» τί ἄρα
ἀπολογήσομαι; τί ἐρῶ πρὸς αὐτούς; Τίς γάρ, ἀδελφοί, τὸ
μέγεθος τῆς τότε μελλούσης μοι γενέσθαι θλίψεως δυνή-   (720)
σεται ἀξίως διὰ λόγου ἐκδιηγήσασθαι; Πάντως οὐδείς!
Τί γὰρ καὶ ἐροῦμεν ἢ τί ὅλως δυνηθῶμεν ἀπολογήσασθαι;
ὅτι τὸν κόσμον καὶ τὰ ἐν κόσμῳ κατελίπομεν; ἀλλὰ ταῦτα
οὐκ ἐβδελυξάμεθα ἀπὸ ψυχῆς· τοῦτο γάρ ἐστιν ἡ ἀληθὴς
τοῦ κόσμου καὶ τῶν ἐν κόσμῳ ἀναχώρησις, τὸ μετὰ τὸ @1   (725)
φυγεῖν τὸν κόσμον μισῆσαι τὰ αὐτοῦ καὶ βδελύξασθαι.
  Τί δὲ ὁ κόσμος καὶ τί τὰ ἐν τῷ κόσμῳ εἰσίν; Ἄκουσον!
Οὐ χρυσίον ἐστίν, οὐκ ἄργυρος, οὐχ ἵπποι, ἀλλ’ οὐδὲ
ἡμίονοι· ταῦτα γὰρ πάντα, ὅσα καὶ ἡμῖν λειτουργοῦσιν
εἰς χρείαν τοῦ σώματος, καὶ ἡμεῖς κεκτήμεθα. Οὐ κρέας,   (730)
οὐκ ἄρτος, οὐκ οἶνος· μεταλαμβάνομεν γὰρ καὶ ἡμεῖς ἐκ
τούτων καὶ ἐσθίομεν αὐτάρκως. Οὐκ οἶκοι, οὐ λουτρά, οὐ
χωρία ἢ ἀμπελῶνες καὶ προάστεια· αἱ λαῦραι γὰρ καὶ τὰ
μοναστήρια ἐκ τῶν τοιούτων συνίστανται. Ἀλλὰ τίς ὁ κόσ-
μος; Ἡ ἁμαρτία καὶ ἡ πρὸς τὰ πράγματα σχέσις ἐστίν,   (735)
ἀδελφοί, καὶ τὰ πάθη. Τὰ δὲ ἐν τῷ κόσμῳ Ἰωάννης ὁ
Θεολόγος εἰπάτω, ὁ ἠγαπημένος τοῦ Χριστοῦ μαθητής·
«Μὴ ἀγαπᾶτε γάρ, φησί, τὸν κόσμον μηδὲ τὰ ἐν τῷ
«Μὴ ἀγαπᾶτε γάρ, φησί, τὸν κόσμον μηδὲ τὰ ἐν τῷ
κόσμῳ· ὅτι πᾶν τὸ ἐν τῷ κόσμῳ, ἡ ἐπιθυμία τῆς σαρκὸς
καὶ ἡ ἐπιθυμία τῶν ὀφθαλμῶν καὶ ἡ ἀλαζονεία τοῦ βίου,   (740)
οὐκ ἔστιν ἐκ τοῦ Πατρός, ἀλλ’ ἐκ τοῦ κόσμου ἐστίν.»
Εἰ οὖν ἡμεῖς τὸν κόσμον ὅλον καταλιπόντες καὶ ἀποφυγόντες
καὶ γεγονότες γυμνοί, ταῦτα οὐκ ἐφυλαξάμεθα, τί ἡμῖν τὸ
ὄφελος ἐκ μόνης τῆς ἀναχωρήσεως γένοιτ’ ἄν; Καὶ γὰρ
ὅθεν ἂν ἐξέλθωμεν καὶ ἐν οἷς ἂν καταντήσωμεν, τὰ αὐτὰ   (745)
πράγματα πάλιν εὑρήσομεν· πανταχοῦ γὰρ ἄνθρωποι μόνοι @1
ζῆν οὐ δυνάμεθα, πανταχοῦ τὰ πρὸς τὴν σύστασιν τοῦ
σώματος χρήζομεν ἐπιτήδεια, πανταχοῦ καὶ γυναῖκες καὶ
παῖδες καὶ οἶνος καὶ παντοίων ἐστὶν εἶδος καρπῶν· ἐκ
τούτων γὰρ καὶ τῶν τοιούτων ἐστὶν ἡ τῆς ζωῆς ἡμῶν   (750)
σύστασις. Ἐὰν τὴν ἐπιθυμίαν ἔχωμεν τῆς σαρκὸς καὶ τὴν
ἐπιθυμίαν τῶν ὀφθαλμῶν καὶ τὴν ἀλαζονείαν τῶν λογισμῶν,
πῶς δυνησόμεθα ἐν μέσῳ αὐτῶν τῆς καθόλου ἁμαρτίας
ἀποσχέσθαι καὶ μηδόλως τῷ ταύτης κέντρῳ πληγῆναι;
Ὅπερ πολλοὶ τῶν πάλαι καὶ τῶν νῦν ἁγίων, εὖ οἶδα,   (755)
ἐφυλάξαντο καὶ φυλάττουσι, μέσον τῶν τοῦ βίου πραγμάτων
καὶ φροντίδων καὶ μεριμνῶν διατρίβοντες καὶ ἐν ἁγιότητι
τελείᾳ τὸν βίον αὐτῶν διανύοντες, καθὼς ὁ Παῦλος μαρτυρεῖ
περὶ τούτων καὶ τῶν τοιούτων λέγων· «Παράγει γὰρ τὸ
σχῆμα τοῦ κόσμου τούτου, ἵνα καὶ οἱ ἔχοντες γυναῖκας   (760)
ὡς μὴ ἔχοντες ὦσι καὶ οἱ ἀγοράζοντες ὡς μὴ κατέχοντες καὶ
οἱ χρώμενοι τῷ κόσμῳ ὡς μὴ καταχρώμενοι.» Ἔξεστιν
οὖν καὶ τὰ λοιπὰ ἐκ τούτων καταμαθεῖν· οἷον, τὸν θυμούμε-
νον μὴ ὀργίζεσθαι, τὸν δικαιολογούμενον μηδόλως τῇ
καρδίᾳ τοῖς λαλουμένοις προστίθεσθαι, τὸν ἑαυτὸν ἐκδικοῦντα   (765)
ὡς νεκρὸν εἶναι τῷ κόσμῳ τῇ τῆς ψυχῆς διαθέσει, τὸν
ἅπαξ τοιοῦτον γενόμενον ζητεῖν τε καὶ προθυμεῖσθαι μηδὲ
τοῦ ἰδίου φείδεσθαι σώματος. Τοιοῦτοι γὰρ καὶ ἐγένοντο
καὶ καθ’ ἑκάστην γενεὰν οἱ ἀγωνιζόμενοι γίνονται.
  Εἰ δὲ μὴ τοιοῦτοι γενέσθαι σπουδάσομεν καὶ οὕτω τὸν   (770)
βίον ἡμῶν ἀνύομεν, τί ἐροῦμεν; ὅτι «Δόξης καὶ πλούτου @1
κατεφρονήσαμεν»; Ἀλλὰ πάντως ἐρεῖ ἡμῖν ὅτι· «Φθόνον
καὶ ἔριν καὶ ζῆλον οὐ κατελείψατε.» Ὅτι δὲ ταῦτα ἀλλο-
τριοῦσιν ἡμᾶς καὶ χωρίζουσιν ἀπὸ τοῦ Θεοῦ, λέγει ὁ
θεῖος Ἰάκωβος, ὁ ἀπόστολος τοῦ Χριστοῦ· «Εἰ δὲ ζῆλον   (775)
πικρὸν ἔχετε—ἔστι γὰρ καὶ ἐπὶ καλῷ ζηλῶσαί τινα! —
καὶ ἐρίθειαν ἐν τῇ καρδίᾳ ὑμῶν, μὴ κατακαυχᾶσθε καὶ
ψεύδεσθε κατὰ τῆς ἀληθείας, οὐκ ἔστιν αὕτη ἡ σοφία
ψεύδεσθε κατὰ τῆς ἀληθείας, οὐκ ἔστιν αὕτη ἡ σοφία
ἄνωθεν κατερχομένη, ἀλλὰ ἐπίγειος, ψυχική, δαιμονιώδης·
ὅπου γὰρ ζῆλος καὶ ἐρίθεια, ἐκεῖ καὶ ἀκαταστασία καὶ πᾶν   (780)
φαῦλον πρᾶγμα», καὶ μετ’ ὀλίγα· «Αἰτεῖτε καὶ οὐ
λαμβάνετε, διότι κακῶς αἰτεῖσθε, ἵνα ἐν ταῖς ἡδοναῖς ὑμῶν
δαπανήσητε», καὶ ἐπιφέρει· «Μοιχοὶ καὶ μοιχαλίδες,
οὐκ οἴδατε ὅτι ἡ φιλία τοῦ κόσμου ἔχθρα τοῦ Θεοῦ ἐστιν;
ὃς ἂν οὖν βουληθῇ φίλος εἶναι τοῦ κόσμου, ἐχθρὸς τοῦ   (785)
Θεοῦ καθίσταται.» Σκόπει δὲ ὅτι οὐκ εἶπε μόνον· «Ὁ
κόσμος ἐχθρός ἐστι τοῦ Θεοῦ», ἀλλὰ καὶ ἡ πρὸς τὸν κόσμον
φιλία· δι’ αὐτῆς γὰρ μοιχοὶ καὶ μοιχαλίδες γινόμεθα. Καὶ
ὅτι ἀληθές ἐστι τοῦτο, ἄκουσον αὐτοῦ τοῦ Κυρίου λέγοντος·
«Πᾶς ὁ ἐμβλέψας πρὸς τὸ ἐπιθυμῆσαι ἤδη ἐμοίχευσεν ἐν   (790)
τῇ καρδίᾳ αὐτοῦ» καὶ πάλιν· «Οὐκ ἐπιθυμήσεις τι τοῦ
πλησίον σου.» Δείκνυσι δὲ διὰ τούτων ἡμῖν τῶν ῥημάτων,
ὅτι οὐχ ὁ ποιῶν τὴν ἁμαρτίαν αὐτὸς μόνος χωρίζεται τοῦ
Θεοῦ καὶ ἐχθρὸς αὐτοῦ γίνεται, ἀλλὰ καὶ ὁ αὐτὴν ἀγαπῶν
καὶ ὁ ἐπιθυμῶν τινος, ἤτοι σχετικῶς τῇ καρδίᾳ πρός τι   (795)
τῶν ἐπὶ γῆς διακείμενος, τοῦτο γὰρ ἡ φιλία τοῦ κόσμου
ἐστίν· ὥστε φανερῶς ἀποδέδεικται ὅτι, εἰ καὶ γυμνὸς πάντων @1
ὑπάρχει τις καὶ μὴ πράττει ἔργῳ τὴν οἱανοῦν ἁμαρτίαν,
μόνον δὲ ἀγαπῶν καὶ φιλῶν αὐτὴν καὶ οἱονεὶ σχετικῶς
πρὸς αὐτὴν διακείμενος, ἐχθρός ἐστι τοῦ Θεοῦ, καθὼς καὶ   (800)
Ἰωάννης φησίν· «Ἐάν τις ἀγαπᾷ τὸν κόσμον, οὐκ ἔστιν
ἡ ἀγάπη τοῦ Πατρὸς ἐν αὐτῷ», ἀλλὰ καὶ ὁ Κύριος·
«Ἀγαπήσεις Κύριον τὸν Θεόν σου ἐξ ὅλης τῆς διανοίας σου
καὶ ἐξ ὅλης τῆς ἰσχύος σου καὶ ἐξ ὅλης τῆς ψυχῆς σου»,
ὥστε ὁ πρὸς ἕτερόν τι ἐπιθυμητικῶς ἢ σχετικῶς διακείμενος   (805)
τῆς ἐντολῆς ταύτης ἐκτός ἐστιν. Ἡμεῖς δέ, οἱ ἄθλιοι καὶ
ταλαίπωροι, τὰ μεγάλα καὶ περίδοξα καὶ ὑψηλὰ τοῦ κόσμου
καταλιπόντες καὶ εἰς τὸ μοναστήριον ἐλθόντες, ἀγαπῶμεν
οἱ μὲν παλλία ἐκστίλβοντα, οἱ δὲ ἱμάτια καλόχρυσα, οἱ δὲ
λώρους καὶ ἀναλάβους, ἄλλοι σανδάλια καὶ ὑποδήματα, ἄλλοι   (810)
βρώματα ἡδέα καὶ πόματα, ἕτεροι σμίλας καὶ ῥαφίδας καὶ
μαχαίρας ἢ καὶ τὰ τούτων εὐτελέστερα, δι’ ὧν τῆς ἀγάπης
ἐκπίπτοντες τοῦ ἐπὶ πάντων βασιλέως Χριστοῦ καὶ ἐχθροὶ
αὐτοῦ γινόμενοι, οὐκ αἰσθανόμεθα, ὦ ἀδελφοί! δι’ ἃ καὶ
μέλλομεν ἄρα, εἰ μὴ προλαβόντες μετανοήσομεν καὶ πᾶσαν   (815)
ἐπιθυμίαν κακὴν καὶ πονηρίαν καὶ ἔριν καὶ ζῆλον καὶ
ἀλαζονείαν ἐκ τῆς ψυχῆς ἡμῶν ἕκαστος ἐξορίσομεν, εἰς τὸ
πῦρ τὸ αἰώνιον μετὰ τελωνῶν καὶ ἁμαρτωλῶν καὶ πλουσίων,
πῦρ τὸ αἰώνιον μετὰ τελωνῶν καὶ ἁμαρτωλῶν καὶ πλουσίων,
τῶν ἐν ἀσωτίᾳ βιωσάντων, κατακριθήσεσθαι. @1
  Διὰ τοῦτο οὖν σπουδάσωμεν, ἀδελφοί, πᾶσαν ἀρετὴν   (820)
ἐπιδείξασθαι, πᾶσαν δὲ κακίαν καὶ πᾶν πάθος βδελύξασθαι
ἀπὸ ψυχῆς καὶ μισῆσαι πᾶν πρᾶγμα μικρὸν ἢ μέγα, ὃ φέρει
ταῖς ψυχαῖς ἡμῶν κίνδυνον· μόνοις δὲ τούτοις χρησόμεθα
ἐν οἷς ὁ μὲν νοῦς οὐ τέρπεται, ἡ καρδία δὲ ἡμῶν οὐχ ἡδύνεται,
ἵνα μὴ εἰς τὰ ἀριστερὰ διὰ τῶν δοκούντων εὐτελῶν μετὰ τῶν   (825)
κοσμικῶν, ὡς εἴρηται, ἡμᾶς αὐτοὺς κατατάξαντες, βλέψωμεν
εἰς τὰ δεξιὰ τοῦ Θεοῦ παρισταμένους τοὺς ἀδελφοὺς ἡμῶν
καὶ πατέρας καὶ κατακρίνοντας ἡμᾶς, —οἱ ἡγούμενοι ἑκά-
στου, λέγω, μοναστηρίου τοὺς ἐν τοῖς αὐτοῖς μοναστη-
ρίοις εὐαρεστήσαντας τῷ Κυρίῳ, οἱ ἐν διακονίαις τοὺς ἐν ταῖς   (830)
αὐταῖς διακονίαις λάμψαντας ὡς φωστῆρας, οἱ ἐν ὑποταγῇ
καὶ ἐργοχείροις τοὺς ἐν τοῖς ὁμοίοις διαπρέψαντας ἔργοις
καὶ ἐν ταῖς αὐταῖς ἐλαχίσταις ἢ καὶ προτιμοτέραις δουλείαις,
ἐστεφανωμένους ὄντας μετὰ τῶν ἁγίων μαρτύρων, οἱ τὴν
νεότητα μολύναντες τοὺς τὴν νεότητα χαλιναγωγήσαντας,   (835)
οἱ ἐν τελειότητι ἡλικίας ἐκ ῥαθυμίας πεσόντες τοὺς ἀπὸ
νεότητος μέχρι γήρως ἐγκαρτερήσαντας τῷ τῆς σαρκὸς
πολέμῳ καὶ φυλάξαντας τὴν ἑαυτῶν σωφροσύνην, οἱ ἐν
γήρᾳ καὶ μέχρι τέλους τὰ τῶν παίδων τῶν ἀναισθήτων
διαπραττόμενοι τοὺς ἐν γήρᾳ ἀποκειραμένους καὶ πᾶσαν   (840)
κακὴν συνήθειαν ἣν ἀπὸ νεότητος προσελάβοντο διὰ τὸν
τοῦ Θεοῦ φόβον ἐν μικρῷ χρόνῳ ἐγκόψαντας, οἱ γελῶντες
τοὺς νυνὶ κλαίοντας, οἱ τρυφῶντες καὶ πρὸ τῆς τετυπωμέ- @1
νης ὥρας ἐσθίοντες τοὺς μηδὲ ἐν τῷ καιρῷ τοῦ ἀρίστου κορεν-
νυμένους, οἱ παίζοντες τοὺς ἐν στυγνότητι καὶ ὠχρότητι   (845)
ὄντας διηνεκεῖ ἀπὸ τῆς μνήμης τῆς φοβερᾶς ὥρας ἐκείνης
καὶ τῶν ἰδίων ἁμαρτημάτων αὐτῶν, οἱ ἀπὸ πλούτου καὶ
δόξης ἐλθόντες εἰς τὸ μοναχικὸν καὶ ταπεινωθῆναι μικρὸν
μὴ θελήσαντες τοὺς ἀπὸ πτωχείας ἐσχάτης ἐλθόντας καὶ
σὺν ἡμῖν βιοτεύσαντας, διὰ δὲ τὴν ταπείνωσιν αὐτῶν ὑπὲρ   (850)
πολλοὺς τῶν μετ’ αὐτῶν ἱσταμένων εἰς τὰ δεξιά—βασιλέων,
λέγω, καὶ πατριαρχῶν—ἐνδοξοτέρους ὑπάρχοντας, τῇ
ταπεινώσει αὐτῶν ὄντως κεκοσμημένους.
  Ἆρα οὖν, ἀδελφοί μου ἀγαπητοί, ἔγνωτε τί εἶπον;
Ἆρα οἴδατε ὁποία αἰσχύνη τότε ἡμῖν ἔσται; Ἆρα ἐλάβετε   (855)
εἰς νοῦν; Ἤλθετε εἰς αἴσθησιν τῆς ὥρας ἐκείνης, ἢ ἵνα τὰ
αὐτὰ καὶ πάλιν ἐρῶ εἰς ὠφέλειαν ἐμοῦ καὶ τῶν ὁμοίων μου
ἀμελῶν; Τοιγαροῦν καὶ ἐν ἡμῖν αὐτοῖς οὕτως ἔσται ἐν τῇ
ἀμελῶν; Τοιγαροῦν καὶ ἐν ἡμῖν αὐτοῖς οὕτως ἔσται ἐν τῇ
φοβερᾷ ἡμέρᾳ ἐκείνῃ καὶ πολλοὶ τῶν ἡμετέρων ἀδελφῶν
εὑρεθῶσιν ἐν δεξιᾷ ἱστάμενοι τοῦ Θεοῦ μετὰ δόξης, πολλοὶ   (860)
δὲ ἐξ εὐωνύμων κατακρινόμενοι ὑπ’ αὐτῶν. Καὶ πῶς οὐχί,
ὁπηνίκα δύο ἐπὶ τὸ αὐτὸ ἀποταξάμενοι, ὁμότεχνοι, λιθοξόοι
τυχὸν ἢ τέκτονες, οἱ δύο νέοι καὶ καθαροὶ ἀπὸ πάσης
σωματικῆς ἁμαρτίας καὶ ἐκ πενήτων ὄντες, ὁ μὲν εἷς γένηται
ἐκ προαιρέσεως πάσης ἀρετῆς ἐργάτης, ὁ δὲ ἕτερος πάσης   (865)
κακίας καὶ πονηρίας; Ἢ οὐχὶ τοῦτο καθ’ ἑκάστην ὁρῶμεν
γινόμενον μέσον ἡμῶν; Καὶ τὸν μὲν ὁρῶμεν τῶν δύο τούτων
ταπεινόν, εὐπειθῆ, ὑπήκοον, ὡς δοῦλον Θεοῦ καὶ οὐκ ἀν- @1
θρώπων συναναστρεφόμενον ἡμῖν καὶ διακονοῦντα μετὰ
πίστεως πάσης τοῖς ἀδελφοῖς, τὸ φρόνημα ταπεινὸν ἔχοντα   (870)
καὶ συντετριμμένον, καὶ οὕτω πως καθ’ ἑαυτὸν λογιζόμενον
καὶ λέγοντα—τοῦτο μεμαθηκότες ἀπὸ τῆς ἐξομολογήσεως
αὐτοῦ τῆς καθ’ ἡμέραν καὶ ἀπὸ τῶν πολλάκις διερωτώντων
αὐτὸν καὶ οὕτως ἀποκρινομένου αὐτοῖς—· «Ἐγώ, φησί,
τίμιε πάτερ, καὶ ἐν τῷ κόσμῳ ὤν, μόλις ἐν στενότητι   (875)
ἠδυνάμην πορίζεσθαι μετὰ κόπου πολλοῦ τὴν ἐμαυτοῦ
τροφήν. Καὶ ὧδε ἐλθών, πῶς ἀμελήσω τοῦ ἔργου καὶ φάγω
ἄρτον τῆς μονῆς δωρεὰν καὶ ἀπαιτηθήσομαι αὐτὸν ἐν τῇ
ἡμέρᾳ τῆς κρίσεως; Ἀλλ’ ἐπεὶ τῷ Θεῷ ἦλθον δουλεύειν,
ἀγωνίσομαι καὶ ὑπερπερισσεῦσαι τὸ ἔργον τῆς τροφῆς μου,   (880)
ὅσον εἰς δύναμιν, καὶ ὑποταγῶ τῷ προεστῶτι καὶ πᾶσι τοῖς
ἀδελφοῖς μου μέχρι θανάτου ἀγογγύστως, ὡς αὐτῷ τῷ
Χριστῷ, εἰς μηδὲν τὸ σύνολον παρακούων αὐτῶν», τὸν
δὲ κενόδοξον, ἀνυπότακτον, ἀπειθῆ, καὶ οὕτω καὶ
αὐτὸν ἐξ ἐναντίας ἐκείνου λογιζόμενον καθ’ ἑαυτὸν καὶ   (885)
λέγοντα· «Ἰδοὺ δὴ ἔπεμψέ μοι ὁ Θεὸς οἶκον, ἄρτον καὶ
οἶνον καὶ ἀφθόνους τροφάς. Ἐγενόμην συναρίθμιος τοῖς
πρώτοις, καὶ πρῶτος τοῖς μετ’ ἐμὲ ἐρχομένοις, καὶ ἀδελφός
εἰμι τούτων πάντων, θελόντων καὶ μὴ θελόντων αὐτῶν.
Τοῦ λοιποῦ φάγομαι καὶ πίομαι καὶ ὑπνώσω εἰς κόρον.   (890)
Τί γάρ μοι καὶ χρεία τοῦ ἐργάζεσθαι ἀπὸ τοῦ νῦν, ἵνα ἐγὼ
κοπιῶ καὶ τὸν κόπον μου ἀποκερδαίνωσιν ἄλλοι; Ἐὰν γὰρ
καὶ εἰς δουλείας τινάς μοι ἐπιτάξωσι, προβαλοῦμαι πρῶτον
ἀδυναμίαν· ἐὰν δὲ καὶ ἀναγκάσωσί με, εἴπω πρὸς αὐτούς·
«Καὶ ἐὰν μὴ δύνωμαι τοῦτο ποιῆσαι, ἵνα με ἀποπνίξητε, ἵνα @1   (895)
με διώξητε, ἐὰν μὴ ἰσχύω!» Καὶ οὕτω προσποιήσομαι
κλαίειν, κραυγάσω, ἔκλυσιν προβαλοῦμαι γονάτων, σκοτοῦ-
σθαι προφασίσομαι, τὴν κεφαλήν μου ὑπὸ χολῆς ὀχλεῖσθαι εἴ-
σθαι προφασίσομαι, τὴν κεφαλήν μου ὑπὸ χολῆς ὀχλεῖσθαι εἴ-
πω, καὶ τούτου γε ἕνεκα δυνήσομαι εὐλόγως δῆθεν καὶ ἀπὸ
πρωίας ἐσθίειν, ἀναθεματίζειν ἄρξομαι καὶ βλασφημεῖν καὶ   (900)
ἐπὶ πᾶσι τοῖς ἐπιταττομένοις μοι ἀντιλογήσομαι ὁμοῦ καὶ
γογγύσω· καὶ πάντως περικακήσαντες ἐάσουσί με καὶ μὴ
βουλόμενοι. Εἰ δὲ καὶ δώσουσί μοι ἔργα τινὰ εὐτελῆ καὶ
διακονίαν ὡσαύτως ποτέ, καταφρονήσω αὐτῆς. Οἷον, εἰ μὲν
τοῖς ἡμιόνοις προστάξουσί μοι δουλεύειν, προφασίσομαι μὴ   (905)
εἰδέναι τὴν δουλείαν αὐτῶν καὶ ἐάσω αὐτὰ ἀφιλοκάλητα καὶ
ἀνεπιμέλητα μετὰ πάντων τῶν στρωμάτων αὐτῶν· καὶ ἢ
ἐάσουσί με ἀναγκασθέντες ἢ ἕτερον δώσουσιν εἰς βοήθειάν
μου, κἀκείνου πάσας ἐπιτελοῦντος τὰς χρείας, ὀλίγον ἐγώ
τι ποιῶν, ἀναπαύομαι. Εἰ δὲ ἀρτοποιὸν προστάξουσί με   (910)
γενέσθαι, προμαρτύρομαι μεθ’ ὑποκρίσεως, ὡς ἂν μὴ
καταγνωσθῶ ὡς παρήκοος, λέγων αὐτοῖς· «Ἐγώ, πατέρες,
οὐδέποτε ἐθεασάμην ἄρτον πῶς γίνεται», καὶ οὕτως
ἀπελθὼν ποιήσω αὐτοῖς τὸν ἄρτον πηλόν, αὐτοὶ δὲ μὴ
ὑποφέροντες τοῦτον φαγεῖν, οὐκ ἔτι με εἰς τὴν τοιαύτην   (915)
καταναναγκάσουσι διακονίαν.» Εἰ δὲ καὶ εἰς τὸ μαγειρεῖον
διακονεῖν τάξουσιν αὐτόν, οὐκ οἶδε ταπεινωθῆναι τῷ
προεστῶτι αὐτοῦ καὶ βαλεῖν μετάνοιαν, ἀλλὰ λέγει αὐθαδῶς
πρὸς αὐτόν· «Κύριε ἐλέησον! Πάτερ, ἐκ πάντων μόνον ἐμὲ
ἐξελέξω εἰς τὰς ἀτίμους δουλείας; Οὐκ εἰσὶ καὶ ἄλλοι ἐν @1   (920)
τῇ μονῇ ἀδελφοί;» καὶ ταῦτα μὲν λέγει, ὥστε παρακρού-
σασθαι τὴν προστασσομένην αὐτῷ διακονίαν· ἐὰν δὲ ἴδῃ τὴν
ἔνστασιν τοῦ ἡγουμένου, τέως ἀπέρχεται οὐ διὰ τὸν Θεὸν
ἀλλὰ φοβούμενος τὴν παιδείαν καὶ τὰς μάστιγας, ἀπερχό-
μενος δὲ καὶ γογγύζων λέγει ἐν ἑαυτῷ· «Τέλεια καὶ καλὰ   (925)
ἔχουσι φαγεῖν ἐξ ὧν μαγειρεύσω ἐγώ! Ἐὰν μὴ ποιήσω
αὐτοὺς ἢ νήστεις ἐκ τῆς τραπέζης ἐξαναστῆναι ἢ ἐξεμέσαι
ὅσα ἂν καὶ φάγωσιν, οὐκ εἰμὶ ἐγώ!» καὶ ἁπλῶς οὕτω πάντα
ποιεῖ μετὰ μανίας πολλῆς ὁ ἄθλιος. Καὶ τὴν μὲν μαγειρείαν
τῶν ἀδελφῶν ὡσαύτως καὶ τὸ ὄσπριον αὐτῶν καπνίζει καὶ   (930)
παρακαίει αὐτά, ἐμβάλλων πάντα ἄπλυτα καὶ ἀκαθάριστα
εἰς τὰς χύτρας, καὶ ἅλας ἐν αὐτοῖς ὑπὲρ τὸ μέτρον βάλλει
ποιῶν ἅλμην αὐτά, τὸ δὲ θερμὸν αὐτῶν χλιαρὸν εἶναι ἐᾷ
ἵνα ἀηδεσθέντες ἐκταραχθῶσιν ἐμέσαι τὰ βρώματα· ἐὰν
δὲ εἴπῃ αὐτῷ ἀδελφὸς ἢ καὶ ἀποστείλῃ τι πρὸς τὸ ἑψῆσαι   (935)
καὶ εὐτρεπίσαι αὐτό, λέγει ἀναισχύντως· «Οὐ φείδεται;
Ἐκέλευσε τίνα κῦρι τὸν δοῦλον αὐτοῦ! Οὐά, ἕως τότε μὴ
φάγῃ, ἕως οὗ ἐγὼ ἐγγίσω ἢ εὐτρεπίσω αὐτά!» Καὶ οὕτως
φάγῃ, ἕως οὗ ἐγὼ ἐγγίσω ἢ εὐτρεπίσω αὐτά!» Καὶ οὕτως
ἐπὶ πᾶσι ποιοῦντος αὐτοῦ, εἰς μόνας ἐκείνας εὑρίσκεται
προπηδῶν καὶ ἐπιτρέχων διακονίας ὁμοῦ καὶ δουλείας,   (940)
ἔνθα γινώσκει ὁδὸν ἔχειν αὐτὸν κλέψαι τι ἢ νοσφίσασθαι·
καὶ ἐὰν μὴ μᾶλλον παρὰ πάντας προτιμηθῇ, φανερῶς
λυπεῖται καὶ κρυπτῶς πρὸς τοὺς ὁμοίους αὐτοῦ καταγογγύζει
θλιβόμενος· ὅταν δὲ ἐπὶ τοῖς τοιούτοις ἐπιταγῇ, ὡς ἀπὸ
νεκρῶν καὶ ὡς ἀπὸ τοῦ ᾅδου ἐγείρεται καὶ εὐθὺς γάνυται τῷ   (945)
προσώπῳ καὶ οἱ ὀφθαλμοὶ αὐτοῦ χαροποιοὶ γίνονται. Κἂν
ἀπὸ πολλῆς πονηρίας ὑποκρίνεσθαι βουληθῇ διὰ τὸ μὴ @1
καταγνωσθῆναι, ἀλλ’ οὐδ’ οὕτω λαθεῖν τοὺς ὁρῶντας
δύναται· ὅταν γὰρ ἄλλοθεν οὐδαμόθεν ἀλλ’ ἐκ τοῦ μὴ
γογγύσαι ἢ ἀναβαλέσθαι μικρόν, ὡς ἐν πάσαις διακονίαις   (950)
ποιεῖν ἔθος ἦν αὐτῷ, διαγινώσκεται. Φοβεῖται γὰρ ὅλως ἐν
ταύτῃ εἰπεῖν τι, ἵνα μὴ ἄλλος ἀντ’ ἐκείνου ἀπολυθῇ καὶ
καταλειφθῇ οὗτος ἄπρακτος.
  Τούτων οὖν οὕτως ἐχόντων τῶν ἀμφοτέρων καὶ τοῦ
μὲν ὑποτασσομένου ἐν ὑπακοῇ ψυχῆς ἀγαθῆς καὶ τεταπει-   (955)
νωμένῃ καρδίᾳ ἀόκνως, ἀγογγύστως, ἀδόλως, ἀκλόπως,
ἀσκανδαλίστως, τοῦ δὲ τὰ ἐναντία τούτων ποιοῦντος, ὡς
γέγραπται, ἐὰν ἐλθὼν ὁ θάνατος ἁρπάσῃ ἀμφοτέρους
αὐτούς, καὶ ἐν τῇ φοβερᾷ ἡμέρᾳ ἐκείνῃ γυμνὸς καὶ κατῃσ-
χυμένος ἐξ ἀριστερῶν ἱστάμενος—ὁ πονηρὸς ἐκεῖνος   (960)
λέγω—, ἀποβλεψάμενος ἴδῃ ἐν τοῖς δεξιοῖς τόν ποτε μετ’
αὐτοῦ συναποκαρέντα καὶ συνεσθίοντα καὶ συμπίνοντα, τὸν
ὁμοήλικα, τὸν ὁμότεχνον, ὅλον ὡς ἐκεῖνον αὐτὸν τὸν Χριστὸν
ἐν μεγάλῃ δόξᾳ ὑπάρχοντα, τί τότε ὅλως ἰσχύσει εἰπεῖν ἢ
φθέγξασθαι; Ὄντως, ἀδελφοί μου, οὐδέν! Ἀλλὰ στένων   (965)
καὶ τρέμων καὶ τοὺς ὀδόντας βρύχων ἀπελεύσεται εἰς τὸ
αἰώνιον πῦρ. Οὕτως οὖν ἕκαστος ἡμῶν τῶν ἁμαρτωλῶν
ὑπὸ ἑκάστου τῶν ἁγίων κατακριθήσεται, ὥσπερ οἱ ἄπιστοι
ὑπὸ τῶν πιστῶν καὶ οἱ ἁμαρτήσαντες μέν, μὴ μετανοήσαντες
δέ, ὑπὸ τῶν πλείονα ἴσως ἁμαρτησάντων καὶ θερμῶς μετα-   (970)
νοησάντων κατακριθήσονται. @1
  Διὰ τοῦτο παρακαλῶ καὶ δέομαι ὑμῶν πάντων, ἵνα εἰ
ἐπίστασθε ἑαυτοὺς πονηρόν τι ποιεῖν καὶ ἐξαμαρτάνειν καὶ
τὰς ἰδίας ὑμῶν τιτρώσκειν καὶ ἀπολλύειν ψυχάς, κἂν ἀπὸ
τοῦ νῦν διορθώσησθε καὶ μετάνοιαν ἀξίαν τῶν ἁμαρτημάτων   (975)
αὐτοῦ ἕκαστος ὑμῶν ἐπιδείξησθε καὶ παντὶ τρόπῳ σπουδάσητε
ἐκ δεξιῶν στῆναι τοῦ Σωτῆρος ἡμῶν καὶ Θεοῦ. Ὅσοι δὲ
μικρά τινα σφάλλεσθαι ἑαυτοὺς συγγινώσκετε, μετὰ σφοδρᾶς
μικρά τινα σφάλλεσθαι ἑαυτοὺς συγγινώσκετε, μετὰ σφοδρᾶς
καὶ ταῦτα τῆς ταχύτητος ἀπορρίψατε ἀφ’ ἑαυτῶν, ἵνα μὴ
διὰ τὰ μικρὰ ταῦτα ἐξ ἀριστερῶν καὶ ὑμεῖς, ὡς πᾶσα Γραφὴ   (980)
διαμαρτυρουμένη λέγει, σταθήσησθε, καὶ μὴ ὡς μηδαμινὰ
καὶ μικρά, ἀλλ’ ὡς μεγάλα ταῦτα καὶ ἔχετε καὶ λογίζεσθε.
Ὁ γὰρ εἰς τὰ μικρὰ σφάλλων ἑκουσίως, τῶν δὲ μεγάλων
ἁμαρτημάτων ἀπεχόμενος, περισσοτέρως κατακριθήσεται,
ὅτι τῶν μειζόνων κρατήσας ὑπὸ τῶν ἐλαττόνων ἐκυριεύθη.   (985)
Ἀρκεῖ γὰρ εἰς ἀπώλειαν καὶ ἓν μόνον ἡμῖν πάθος, καθὼς
ἀνωτέρω εἶπον καὶ αὐτοὺς ὑμῖν τοὺς ἁγίους ἀποστόλους,
Ἰωάννην φημὶ καὶ Ἰάκωβον, εἰς μαρτυρίαν παρήγαγον.
Ἵνα δὲ καὶ διὰ παραδείγματος ὑμῖν δείξω τὸ τοῦ λόγου
πιστόν, τοῦτο ὑμᾶς ἐρωτήσω.   (990)
  Ὁ πρὸς δέκα ἄνδρας ἔχων τὴν μάχην ἢ καὶ πρὸς δώδεκα,
ἀδελφοί, ἐν τῷ συμβαλεῖν πόλεμον μετ’ αὐτῶν, ἐὰν τοὺς
προμάχους μὲν καὶ ἀνδρειοτέρους αὐτῶν ἀθρόως ἐκ πρώτης
προσβολῆς ἅπαντας τρέψῃ καὶ τρώσας καταβάλῃ, ἕνα δὲ ἢ
καὶ δύο ἐκ τούτων ταλαιπωροτέρους ἢ καὶ ἀσθενεστέρους @1   (995)
ὕστερον καταλειφθέντας ἰδὼν καὶ μετὰ φόβου καὶ κολακείας
ἐπερχομένους αὐτῷ ἀπὸ μακρόθεν, οὐ σπεύσας κρατήσει καὶ
ἐξαγκωνίσας δεσμεύσει ἢ καὶ κατασφάξει αὐτούς, οὐ δεινῶς
ἀναιρεθήσεται ὑπ’ αὐτῶν; Εἰ γὰρ ἐξ ὑπερηφανίας καὶ
ἀλαζονείας ῥίψας τὰ ὅπλα, ἀνακλιθεὶς καὶ ἀναπεσὼν ὑπνώσει   (1000)
καταφρονήσας αὐτῶν, οὐχὶ ἑκουσίως ἑαυτὸν εἰς δουλείαν τῶν
ταλαιπώρων ἐκείνων ἐξέδωκεν; Οὐχὶ ἐπελθόντες οἱ δύο ἢ
καὶ εἷς ἐξ αὐτῶν δεσμήσας αὐτόν, ὑπόσπονδον ἑαυτοῦ
τοῦτον ἕξει καὶ δοῦλον ἄρας οἰχήσεται ἢ καὶ ἀνελὼν αὐτὸν
μαχαίρᾳ, ποιήσει πᾶσιν ἀνθρώποις γενέσθαι τοῦτον εἰς   (1005)
καταγέλωτα; Οὐχὶ δὲ πάντες ἐροῦσι δικαίαν γενέσθαι τοῦ
ἀμελοῦς ἐκείνου καὶ ἀλαζόνος, μᾶλλον δὲ ἄφρονος καὶ
ἀναισθήτου σφαγήν; Οὐ γὰρ τοσοῦτον πάντως ἐπαινετὸς
ἔσται τῆς πρὸς τοὺς ἰσχυροτέρους πάλης καὶ νίκης ἕνεκα,
ὅσον ψεκτὸς καὶ βδελυκτὸς καὶ ἀπόβλητος, ἵν’ εἴπω, καὶ   (1010)
δοῦλος ἢ νεκρός, διὰ τὴν ἐκ τοῦ ἑνὸς ἐκείνου γενομένην
ἧτταν αὐτῷ.
  Οὕτως οὖν, ἀδελφοί μου ἀγαπητοί, οὐδὲν ἡμᾶς οὐ μὴ
ὠφελήσῃ τῶν μεγάλων παθῶν κρατήσαντας, ἐὰν ὑπὸ τῶν
ἐλασσόνων κυριευώμεθα. Οἷον τι λέγω; Τὰ γὰρ αὐτὰ καὶ   (1015)
πάλιν ἐρῶ καὶ λέγων οὐ παύσομαι. Ἐὰν τὸν τῆς σαρκὸς
μολυσμὸν φυλαξώμεθα, ἐὰν ἀπὸ φθόνου καὶ μεγάλης ὀργῆς
καὶ κλοπῆς ἀποσχώμεθα, ἐὰν ἀρσενοκοιτίας, παιδοφθορίας,
καὶ κλοπῆς ἀποσχώμεθα, ἐὰν ἀρσενοκοιτίας, παιδοφθορίας,
μαλακίας καὶ πάσης ἀσελγείας κρατήσωμεν, γαστριμαργίᾳ
δὲ ἢ πολλῷ οἴνῳ ἢ ὕπνῳ ἢ ὀκνηρίᾳ ἢ ῥαθυμίᾳ, ἀντιλογίᾳ @1   (1020)
τε καὶ ἀνηκοΐᾳ καὶ γογγυσμῷ, οἷα δὴ δοῦλοι καὶ μαστιγίαι
δουλούμεθα, τί ἡμῖν ἔσται τὸ ὄφελος ἐκ τῆς τῶν πονηρῶν
ἔργων καὶ μόνων ἀποχῆς; Εἰ δὲ καὶ λάθρα ἄρτου τεμάχια
αἴρομεν καὶ ἐσθίομεν ἢ ἄλλο τί ποθεν ἐπιλαβόμενοι καὶ
ταῦτα ἄνευ εὐχῆς τοῦ προεστῶτος ἡμῶν, τίς ἂν εἴπῃ   (1025)
ἐλευθέρους ἡμᾶς ἁμαρτίας; Εἰ δὲ καὶ τῶν συνάξεων, δίχα
μεγάλης ἀσθενείας ἢ ἀναγκαίας χρείας τινός, ἑκουσίως
ἀπολιμπανόμεθα, εἰ δὲ καὶ τοὺς καρποὺς φυλάσσοντες ἐξ
αὐτῶν οὐκ ἐγκρατευόμεθα—καὶ γὰρ τί ἄλλο ἦν ὃ τὸν
Ἀδὰμ ἐκ τοῦ παραδείσου ἐξέβαλε καὶ τῷ θανάτῳ παρέ-   (1030)
δωκε; —τί κερδανοῦμεν ἐκ τῆς τῶν εἰρημένων ἀποφυγῆς;
Οὐδὲ γὰρ εἰ ὁλόσωμόν τις πληγὴν ἔχων, εἶτα διὰ φαρμάκων
πολλῶν ἰαθεὶς παρὰ μικρὸν τὴν πληγήν, δύναται ὑγιὴς
λέγεσθαι, εἰ μικρὰν ὀπὴν ἴσην ῥαφίδος ἐπιφέρεται τραύμα-
τος, ἀλλ’ ὁ καὶ τοὺς μώλωπας, εἰ δυνατόν, τοῦ τραύματος   (1035)
ἐξαφανίσας, ἐκεῖνος παρὰ πάντων εἰκότως λεχθήσεται
ὑγιής. Μὴ οὖν ταῦτα μικρὰ λογιζώμεθα, ἀλλὰ διὰ ταῦτα
τιμωρηθέντας ἄλλους ἀκούοντες καὶ καταδικασθέντας σφο-
δρῶς, ἡμεῖς τὴν ἐξ αὐτῶν βλάβην πάσῃ δυνάμει ἐκφύγωμεν.
Καὶ μηδείς, ἀγαπητοί, ἔν τινι τούτων ἢ πάθει ἑτέρῳ τοῦ   (1040)
λοιποῦ ἐπιμείνῃ, ἀλλ’ ἀπὸ τοῦ νῦν ἀποσχόμενος μετανοησάτω
βαλὼν ἀρχήν, καὶ μὴ ἀποστῇ ἐξαγγέλλων τὴν ἧτταν ἑαυτοῦ,
ἕως ἂν αἰσχυνθεὶς ὁ ὑποβάλλων αὐτῷ ἐχθρὸς παύσηται τοῦ
αὐτὸν πολεμεῖν. Μὴ φθόνος κυριεύσῃ ἡμῶν, μὴ ὀργὴ ἢ
θυμὸς καὶ κραυγή, ἐξ ὧν αἰσχρολογίαι καὶ ὕβρεις εἰώθασι   (1045)
τίκτεσθαι, μὴ κενοδοξία καὶ ὑπερηφανία καὶ οἴησις κατα-
σχοῦσαι ἡμᾶς εἰς βυθὸν ᾅδου καθέλξωσιν, ἀλλὰ ταῦτα πάντα @1
πόρρω ἐξορίσαντες ἑαυτῶν, κτησώμεθα τὰς ἀρετὰς ἀντ’
αὐτῶν.
  Ἴσως δέ τις ἐρεῖ ὅτι· «Τοσούτων ὄντων καὶ ἀναριθμήτων   (1050)
παρὰ μικρὸν τῶν εἰρημένων παθῶν, τίς δύναται ταῦτα
ἐρευνᾶν πάντα καὶ ἐκ τούτων πάντων ἀπέχεσθαι, ἵνα μὴ
ὑπ’ οὐδενὸς τούτων κυριευθῇ τις;» Ἐγὼ χάριτι Χριστοῦ
διδάξω ὑμᾶς. Ὁ ἀεὶ ἐννοῶν τὰς ἑαυτοῦ ἁμαρτίας καὶ τὴν
μέλλουσαν κρίσιν διηνεκῶς προορῶν καὶ μετανοῶν καὶ   (1055)
κλαίων θερμῶς, οὗτος ὑπεραίρει πάντα ὁμοῦ καὶ ὑπερνικᾷ
ὑπὸ τῆς μετανοίας ὑψούμενος, ὡς μὴ δύνασθαι ἓν καὶ μόνον
τῶν εἰρημένων φθάσαι καὶ καθάψασθαι αὐτοῦ τῆς ἀεροβα-
τῶν εἰρημένων φθάσαι καὶ καθάψασθαι αὐτοῦ τῆς ἀεροβα-
τούσης ψυχῆς. Εἰ δὲ μὴ ἡ διάνοια ἡμῶν ὑπὸ τῆς μετανοίας
καὶ τῶν δακρύων καὶ ὑπὸ τῆς ἐγγινομένης ἐκ τούτων   (1060)
πνευματικῆς ταπεινώσεως πτερωθεῖσα εἰς ὕψος ἀπαθείας
ἀρθῇ, οὐκ ἂν ἐλεύθεροι τῶν εἰρημένων ἁπάντων γενέσθαι
ἰσχύσωμεν, ἀλλὰ ποτὲ μὲν ὑπὸ τοῦδε τοῦ πάθους, ποτὲ δὲ
ὑφ’ ἑτέρου κεντᾶσθαι καὶ ὡς ὑπὸ θηρίων ἀγρίων κατεσθίεσθαι
οὐ παυσόμεθα, καὶ μετὰ θάνατον διὰ ταῦτα τῆς τῶν οὐρανῶν   (1065)
βασιλείας ἐκπεσόντες, ὑπὸ τῶν τοιούτων πάλιν αἰωνίως
κολασθησόμεθα.
  Διὰ τοῦτο παρακαλῶ πάντας ὑμᾶς, πνευματικοί μου
πατέρες καὶ ἀδελφοί, καὶ παρακαλῶν οὐδέποτε παύσομαι
τὴν ὑμετέραν ἀγάπην, μὴ ἀμελῆσαι ἕκαστον τῆς ἑαυτοῦ   (1070)
σωτηρίας, ἀλλὰ παντὶ τρόπῳ σπουδάσαι ἀρθῆναι μικρὸν
ἀπὸ τῆς γῆς. Εἰ γὰρ τοῦτο γενήσεται τὸ θαῦμα καταπλῆξαν
ὑμᾶς, τὸ ἀπὸ τῆς γῆς εἰς ἀέρα λέγω κρέμασθαι, οὐκ ἔτι
πρὸς τὴν γῆν κατελθεῖν καὶ στῆναι κἂν ὅλως θελήσετε· @1
«γῆν» δὲ τὸ σαρκικὸν καὶ «ἀέρα» τὸ πνευματικὸν λέγω   (1075)
φρόνημα. Εἰ γὰρ ὁ νοῦς τῶν πονηρῶν λογισμῶν καὶ παθῶν
ἐλευθερωθῇ καὶ θεασόμεθα δι’ αὐτοῦ τὴν ἐλευθερίαν, ἣν
ἡμῖν ὁ Χριστὸς καὶ Θεὸς ἐχαρίσατο, οὐκ ἔτι καταδεξόμεθα
πρὸς τὴν προτέραν δουλείαν τῆς ἁμαρτίας καὶ τοῦ σαρκικοῦ
φρονήματος κατελθεῖν, ἀλλὰ κατὰ τὴν τοῦ Κυρίου φωνὴν   (1080)
γρηγορεῖν καὶ προσεύχεσθαι οὐ παυσόμεθα, ἕως ἂν πρὸς τὴν
ἐκεῖθεν μεταβῶμεν μακαριότητα καὶ τῶν ἐπηγγελμένων
ἐπιτύχωμεν ἀγαθῶν, χάριτι καὶ φιλανθρωπίᾳ τοῦ Κυρίου
ἡμῶν Ἰησοῦ Χριστοῦ, ᾧ πρέπει πᾶσα δόξα εἰς τοὺς αἰῶνας
τῶν αἰώνων. Ἀμήν. @1   (1085)
(6) Περὶ ἐργασίας πνευματικῆς. Καὶ τίς ἦν ἡ ἐργασία τῶν   (1p)
παλαιῶν ἁγίων. Καὶ πῶς ταύτην κατορθῶσαι δυνάμεθα,   (2p)
ἵνα καὶ μέτοχοι, ὥσπερ ἐκεῖνοι, τοῦ Παναγίου γενώμεθα   (3p)
Πνεύματος.   (4p)
