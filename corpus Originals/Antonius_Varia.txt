Λόγος ἀναγνωσθεὶς ἐν Βλαχέρναις παρὰ τοῦ ταπεινοῦ
Στουδίτου μοναχοῦ Ἀντωνίου τοῦ Τριψύχου.

(113)     Ἤδη σοι καὶ αὐτὸς μετὰ πολλοὺς τοὺς ἐπαινέτας τὸν ὑμνητήριον ἀνακρούομαι καὶ κύμβαλον ἀλαλάζον τὰς σὰς μεγαλουργίας δεικνύομαι, πανυπέραγνε
δέσποινα. Ἄνδρες μὲν οὖν ἐκεῖνοι σοφοὶ καὶ μεγάλων ἀρετῶν ἀντεχομένοι, ἔνθεν   (5)
τοι καὶ τῶν ὑλικῶν τούτων περισπασμῶν καὶ τῆς συρφετώδους τύρβης καὶ ματαίας μερίμνης ἀπασχοληθέντες καὶ νοῦν προσκαθαρθέντες τῇ θεωρίᾳ καὶ
τοιούτου μεγαλοπρεποῦς ἀναφανέντες πράγματος ἄξιοι καὶ τῷ τῶν σῶν, κοσμοσώτειρα δέσποινα, ἐγκωμίων ἐπιπλεῦσαι καὶ ἐθάῤῥησαν· ἄνδρες ἐκεῖνοι, οὓς
ἐγέννησεν εὐπροσπάθεια βιωτική, οὓς ὤδινεν ἡ τῶν κακῶν ἀποχή, οὓς ἐθρέψατο   (10)
ἀρετή, οὓς ἡ καθαρότης τῷ σῷ υἱῷ καὶ δημιουργῷ προσῳκείωσεν, οὓς ἡ σὴ
βοήθεια ἐνεύρωσεν. Ἀλλ’ ἐκεῖνοι μὲν οὕτως ἐγὼ δὲ πῶς σοι κατ’ ἀξίαν τὰ
γέρα κομίσαιμι ἢ πῶς σοι φανοίμην ὑμνητὴς ἀξιόχρεως, ὁ τοῖς τοῦ βίου πάθεσι
καθημέραν ἐγκυλινδούμενος καὶ τῷ ῥυπώδει τούτῳ καὶ ὀχλαγωγῷ ἰλυσπώμενος
συμφορήματι, ὃς ἐγευσάμην μὲν τῆς βρώσεως τῆς παρακοῆς τοῦ προπάτορος, καὶ   (15)
ξύλον ἀπεβρωμάτισα τὸ ταύτης πρόξενον καὶ παραίτιον, καὶ παραδείσου ἐκβέβλημαι, καὶ κατεκρίθην κατάκρισιν ἀπαραίτητον, οὔπω δὲ ᾑρετισάμην μετάνοιαν καὶ τὴν τῶν κακῶν ἀποχήν. καὶ ταῦτα μετὰ τὴν εἰς τὸ σωτήριον ξύλον
ἀνέλευσιν τοῦ σοῦ υἱοῦ καὶ πάντων δεσπότου Θεοῦ. Ὅμως πέποιθα, ὡς οὐ
βδελύξῃ με τὸν ἀνάξιον οὐδὲ γεραίροντά σε ἀπώσῃ· καὶ γὰρ φιλανθρωπίας καὶ   (20)
συγκαταβάσεως πέλαγος ἐκκυήσασα ἀπήντλησας ἐξ αὐτοῦ τὴν τῆς συμπαθείας
πηγήν, καὶ οἶδας μικροῖς ἀρκεῖσθαι τοῖς δώροις ὡς καὶ δυσὶ χήρας λεπτοῖς ἐκεῖνος, καὶ τοῖς μὴ ἰσχύουσιν ἐπαρκεῖν καὶ χάριν ὀρέγειν τῷ μὴ πρὸς τὸ τῶν σῶν
μεγαλείων δυσανάβατον ὕψος ἀναῤῥιχᾶσθαι ἰσχύοντι, ὡς καὶ ὁ σὸς υἱός. μητροπάρθενε, τοῦ μογγιλάλου καὶ ἄνθρακι Σεραφεὶμ τὸ Ἡσαΐου στόμα ἐκάθηρε καὶ τοὺς ἁλιεῖς ἐγραμμάτισε καὶ—τί δεῖ μειζόνων—τὴν ὄνον τοῦ Βαλαὰμ ἀνθρωπίνως φθέγξασθαι παρεκέλευσεν· ὅθεν ἀποσκευάζομαι τὴν ἀδράνειαν, ἀπωθοῦμαι
τὴν σιωπήν, ἀποδειλιῶ τὴν νέμεσιν, ἀποστέργω τὴν ἠρεμίαν, ἐπαινέσω τὴν παῤῥησίαν, οὐ μέμψομαι τὴν φθογγήν, οὐ συνεργήσω τῷ λογισμῷ συνωθοῦντί με
πρὸς αἰδῶ καὶ τὴν ἀμαθίαν ἐπεγκαλοῦντι καὶ τὴν τοῦ λόγου πενίαν προβαλλομένῳ μοι· ἀλλ’ οὔπω χαίρειν τῇ ἀμουσίᾳ κατασιγάσω μου τὸ ἀπαῤῥησίαστον,
κατακρινῶ μου τὴν ἀφωνίαν, τὴν ἀμαθίαν ὡς πολυμαθίαν ἡγήσομαι, καὶ σὲ σὺν
τοῖς πλουσίοις εἰς λόγον μεγαλυνῶ, καθά που ψάλλει Δαβίδ.
    Καί μοι μηδεὶς ἐπιμεμφέσθω τολμῶντι τὰ ὑπὲρ δύναμιν· ἐπέζευσέ ποτε
καὶ θάλατταν καὶ Πέτρος ὁ μέγας μὲν ἐκεῖνος ἐν ἀποστόλοις καὶ πλούσιος   (35)
ὕστερον πνεύματι, οὔπω δὲ καὶ σαρκὸς νενικηκὼς τὴν ἀσθένειαν· ἠρνήσατο γὰρ
μετὰ ταῦτα Χριστὸν διὰ φόβον παιδίσκης οὐτιδανῆς· ἀπέκτεινε καὶ τὸν Γολιὰθ
ἐκεῖνον, τὸν περιβόητον βάρβαρον καὶ ἀλλόφυλον, ὁ προφητικώτατος ὕστερον,
τότε δὲ ποιμνίου προστάτης καὶ μικρὸς ἐν τοῖς ἀδελφοῖς, —τίνι θαῤῥήσαντες;
τῷ πάντων πλάστῃ καὶ ποιητῇ, ὃς ποιεῖ χιλιάδας διώκειν τὸν ἕνα καὶ τοὺς δύο   (40)
(114) μετακινεῖν μυριάδας, οὗ πρὸς τὴν δεξιὰν ψευδὴς ἵππος εἰς σωτηρίαν, οὗ τῷ
θελήματι τὰ πάντα ὑπόκειται. Ὅθεν καὶ αὐτὸς τῷ τοῦ παντουργοῦ Θεοῦ πανσθενεστάτῳ σθένει τεθαῤῥηκὼς πρὸς τὴν τῆς αὐτοῦ πανυπεράγνου παρθένου μητρὸς ὁρμῶ περικρότησιν· πέπεισμαι γάρ, ὡς ἐπιῤῥώσει μου τὴν ἀδράνειαν, διαθερμανεῖ μου τὸ πρόθυμον καὶ χαριεῖταί μοι λόγον, ἵν’ ἐπαινέσω τὴν πάναγνον.   (5)
Ἀλλὰ γὰρ πῶς σε κατ’ ἀξίαν μεγαλυνῶ, πῶς σε δεόντως, μητράνανδρε, κυδανῶ,
πῶς σε προσηκόντως δοξάσω τὴν πάσης δόξης ἐπέκεινα, πῶς σοι τὸν ὑμνητήριον
κατάλληλον πλέξαιμι, ἣν ἀνυμνοῦσιν ἀπαύστως ἀσώματοι νόες οὐράνιοι, ᾗ παρίστανται Χερουβίμ, ᾗ προσᾴδουσιν αἶνον ἄληκτον Σεραφίμ; τί δέ σοι προσφθεγξοίμην ἁρμόδιον τῇ τῶν ὅλων γεννησάσῃ Θεόν; τί δὲ κατονομάσω σε τὴν πολυώνυμον δέσποιναν, τὴν ἐκ δεξιῶν δὲ παρισταμένην Θεοῦ, τιμήεσσαν ὄντως
βασίλισσαν, ποίοις εὐφημιῶν εὐπρεπεστάτοις περιστολίσω στολίσμασι τὴν περιβεβλημένην κροσσωτοῖς χρυσοῖς τῇ τῶν ἁπασῶν ἀρετῶν εὐπρεπείᾳ, κἀντεῦθεν πεποικιλμένην ἁπάσης δόξης ὡραιοτάτῃ ταινίᾳ, ἧς πᾶσα ἡ δόξα τῆς θυγατρὸς ἅμα καὶ
μητρὸς τοῦ βασιλέως ἔνδοθεν. Ἀφορᾷ σε καταδραθεὶς Ἰακὼβ ἐν ὕπνῳ ποτὲ καὶ   (15)
θεὶς τὴν κεφαλὴν ἐπὶ πέτραν εὐσεβείας ἅμα καὶ πίστεως ἀκραιφνοῦς, ἀντ’ ἐλπίδος βεβαίας ἑδράσας τὸν λογισμόν, ἑώρακε κλίμακα ἡδρασμένην μὲν τῇ γῇ,
διϊκνουμένην δὲ μέχρις ὕψους τοῦ οὐρανοῦ, καὶ τοὺς ἀγγέλους τοῦ Θεοῦ ἀναβαίνοντας καὶ καταβαίνοντας ἐπ’ αὐτήν· ἥδραστο γὰρ ἀληθῶς τῇ γηίνῃ φύσει τῆς
ἀνθρωπότητος καὶ τοῦ Ἀδαμιαίου μετέσχε φυράματος. Ἔφθασας δέ, μᾶλλον   (20)
εἰπεῖν καὶ αὐτῶν ὑπερήρθης τῶν οὐρανῶν τῇ ὑπὲρ φύσιν συλλήψει σου, ἣν ἀγγελομήνυτον ἔθετό σοι Θεὸς ὁ σαρκωθεὶς ἐκ σοῦ, καθὼς ἐκεῖνος μόνος οἶδεν
ὁ κενωθεὶς καὶ τὴν τοῦ σώματος πτωχείαν δι’ ἐμὲ πτωχεύσας, ἵν’ ἐκ ταύτης
πλουτήσω Θεότητα καὶ υἱὸς Θεοῦ γενήσομαι τῆς πρὶν κατάρας ἐκλυτρωθείς.
Ἀναβαίνουσι δὲ καὶ μέχρι τοῦ νῦν ἄγγελοι ἐπὶ σοὶ καὶ καταβαίνουσιν αὖθις καὶ   (25)
ἄκοντες, ἐννοοῦντες μὲν τὸν ξένον σου τοκετὸν καὶ τὴν ἄνανδρον σύλληψιν καὶ
τὸ τούτου βάθος συνιδεῖν οὐκ ἰσχύοντες, καὶ πάλιν ἐπὶ τῆς ἑαυτῶν ἱστάμενοι
φύσεως καὶ τὴν περὶ τοῦ καινοπρεποῦς τούτου πράγματος καταλιμπάνοντες ἐργασίαν Σὲ προέγνω Γεδεὼν ἐν τῷ ὑετισθέντι πόκῳ, ὅτε τὴν γῆν ἡ δρόσος οὐκ
ἐπεψέκασε καὶ ὅτε αὕτη μὲν διάβροχος ἦν, ὁ δὲ πόκος ἀδρόσιστος. Σὲ κατεῖδε   (30)
καὶ Δανιὴλ ὄρος, ἐξ οὗ ἀχειρότμητος λίθος ἀπελαξεύθη καὶ καταβὰς τὰ χειροποίητα πάντα συνέτριψε καὶ εἰς χοῦν κατελέπτυνε. Σὲ προεδήλου καὶ κιβωτὸς
δευτέραν ζωῆς ἀναγέννησιν φέρουσα καὶ κατακλυσμοῦ διασώζουσα· σὺ γὰρ ἐβάστασας, δέσποινα, τὸν πάντων λυτρωτὴν Ἰησοῦν, ὃς εἰς τὸ πρῶτον τῆς ἀφθάρτου
ζωῆς ἀξίωμα ἐπανήγαγε καὶ κατακλυσμοῦ ἁμαρτίας ἐῤῥύσατο. Σὲ προδιέγραψεν   (35)
ἡ πυρπολουμένη μὲν βάτος ἐπὶ πολύ, μείνασα δὲ ἀκατάφλεκτος, ἧς τὸ θαῦμα
ἐξέστησε Μωυσῆν καὶ πυρὶ ἀπορίας κυκλωθῆναι πεποίηκε. Σὲ καὶ λαβὶς προδιετύπου τοῦ Σεραφεὶμ ἡ τὸν ἄνθρακα φέρουσα καὶ τὰ τοῦ προφήτου χείλη καθάρασα· σὺ γὰρ ἡμῖν ἀπεκύησας τὸν τῷ πυρὶ τῆς Θεότητος ἡμᾶς ἐκκαθάραντα
καὶ ἁγιάσαντα. Σὲ διετράνωσε ῥάβδος Ἀαρὼν ἡ βλαστήσασα καὶ τοῦτον μόνον @1   (40)
(115) ἱερέα ἐγκαταστήσασα, τοῖς δ’ ἄλλοις ὑπόπτωσιν ἀπεργασαμένη σφοδράν. Σὲ διε-(115) ἱερέα ἐγκαταστήσασα, τοῖς δ’ ἄλλοις ὑπόπτωσιν ἀπεργασαμένη σφοδράν. Σὲ διετράνωσεν ὄντως ῥάβδος, ἡ πρὶν ξηρὰ τῶν Ἰουδαίων ἐκφύησις, ὕστερον δὲ τοῖς
τῶν ἁγίων ἁγίοις ἐμφυτευθεῖσα καὶ βλαστήσασα παραδόξως τὸν πρῶτον ἀρχιερέα
Χριστόν, ὃς καὶ τοῖς πρὸ αὐτοῦ σωματικῶς, μετ’ αὐτὸν δὲ θεϊκῶς τὴν ὑστέραν
μοῖραν ἀπένειμε. Σὲ καὶ λάκκος διασαφοῖ, εἰς ὃν κατέμενε μὲν προφήτης, ἕτερος   (5)
δέ τις, ὃς ἦν Ἀββακούμ, Θεόθεν ἀπεσταλμένος τροφὴν αὐτῷ προσκεκόμικεν·
ὅτι καὶ λάκκος σὺ ἀληθῶς, τὸ τοὺς προφήτας κατέχον βάθος καὶ μὴ ἐῶν ἀναπηδῆσαι πρὸς τὴν σὴν μαννοτροφίαν τὴν ὄντως παράδοξον, εἰ καὶ μικρόν τι
ταύτῃ τὸν νοῦν προσεπέβαλον. Ἐκυοφόρησας γὰρ κεκλεισμένον φυλαχθέντων τῶν
τῆς παρθενίας περικαλυμμάτων τὸν τῶν προφητῶν ποιητὴν καὶ τούτοις δόντα   (10)
τὸ προλέγειν καὶ διατρανοῦν τὰ συμβησόμενα ὕστερον, ὃς τὴν τῶν ἀνθρώπων
φύσιν τροφῇ ἀΰλῳ τε ἅμα καὶ αἰσθητῇ περιέπει καὶ συντηρεῖ, τὸ μὲν τὸ σῶμα
τοῦτο τὸ πήλινον συνέχων καὶ δυναμῶν, ὃ καὶ αὐτὸς ἐφόρεσε δι’ ἡμᾶς καὶ τὴν
ἡμετέραν ἀνόρθωσιν, καὶ ταῦτα Θεὸς ὢν ἀπαθὴς ἀσώματός τε καὶ ἄϋλος καὶ
ἄναρχος, τὸ δὲ ἵν’ ἡμεῖς τῶν ψυχικῶν κηλίδων ἐκκαθαιρώμεθα καὶ κατακαίωμεν ἅπασαν ἐπιθυμίαν σωματικὴν καὶ Θεοὶ γινώμεθα χάριτι καὶ εἰς τὸ πρῶτον
ἀξίωμα φθάσωμεν, ἐξ οὗ διαβολικῇ τῇ πλάνῃ ὑπεσκελίσθημεν. Ὀκνῶ γὰρ εἰπεῖν ἢ
φέρειν εἰς μέσον τὴν προαπατηθεῖσαν Εὖαν καὶ προμετασχοῦσαν τῆς βρώσεως καὶ
τὸν συναπατηθέντα ταύτῃ Ἀδὰμ καὶ γυναικείᾳ συμβουλῇ πεισθέντα καὶ τὴν ἐντολὴν
μὴ φυλάξαντα· ὁμόσωμος γὰρ εἰμὶ καὶ αὐτὸς καὶ ὁμοιοπαθής, καὶ δέδοικα τὴν   (20)
κατάκρισιν, μαθὼν μὲν ἐξ ἔργων τὴν τοῦ κακοῦ ἀποχήν, χείροσι δὲ καθεκάστην
περιπίπτων τοῖς πλημμελήμασι καὶ καταδίκην μείζονα προσδεχόμενος. Ἐγνώρισεν
ἠμῖν σε ἡ δρῦς, εἰς ἣν Ἀβραὰμ τὴν καλύβην πηξάμενος τοὺς ξενοδοχουμένους
ἔσπευδεν ἐνδημεῖν· καὶ γὰρ σοὶ καὶ ὁ παλαιὸς ἡμερώσατο σκηνῇ χειροποιήτῳ
χρησάμενος ἔκπαλαι καὶ τὴν βροτείαν φύσιν ξενοδοχῆσαι ἀΰλως προμηθευσάμενος   (25)
ἐσκήνωσεν ἐπὶ σοί, συμπαρέλαβε δὲ μεθ’ ἑαυτοῦ καὶ τὸν ὁμοούσιον τούτῳ καὶ
συνάναρχον υἱόν, δι’ ἡμᾶς δὲ καὶ ἀπαρχὴν καὶ βροτοούσιον καὶ τὸ ἐκπορευόμενον
μὲν αὐτοῦ πνεῦμα πανάγιον, οὐκ ἀπολιμπανόμενον δέ, ἀλλ’ ἀεὶ ὂν σὺν αὐτῷ,
καὶ τροφὴν οὐρανίαν τοὺς πάντας ἐξενοδόχησε, παιδεύων ἐντεῦθεν ἡμᾶς ταπεινοῦσθαι καὶ μὴ τὰ ὑψηλὰ φρονεῖν καὶ ἐπαίρεσθαι.   (30)
    Οὐ δυνατόν μοι, μητροπάρθενε κόρη, πάντα σου καταλέγειν τὰ ὀνομαστήρια· ἀπορεῖ μου ὁ νοῦς εἰς τὴν τούτων κατάληψιν, ἀλλὰ τί πάθω; Ἂν εἰς
ταῦτά σου βλέψω, ἀπορίᾳ συνέχομαι καὶ φρίκην φρίττω καὶ δειλίαν ἐπαινετήν·
ἂν εἰς τὸ τῶν σῶν θαυμασίων ἐπεντρανίσαιμι πέλαγος, ἰλίγγου τὴν καρδίαν πεπλήρωμαι, καὶ θέλω μὲν διαπλωΐσασθαι, δέδοικα δὲ καὶ τὴν ἐπιχείρησιν καὶ   (35)
τὴν τοῦ ῥοθίου φρίττω ὑπερκυμάτωσιν. Εὐκολώτερον γὰρ ἄν τις διαπεραιώσαιτο
τὸ Ἀτλαντικὸν πέλαγος ἢ τῇ τῶν σῶν θαυματουργημάτων παραλίῳ ἀκτῇ ποσὶ
νοὸς ἐπιθίξειε, καὶ μᾶλλον ἄν τις ψάμμον θαλάσσης καὶ ἄστρα μετρήσῃ οὐράνια
ἢ καὶ τῆς αἰγίλιπος πέτρας ὑπερπεδήσειεν ἢ ταῖς σαῖς τερατουργίαις ἐπιβαλεῖ τὴν @1
(116) διάνοιαν. Ὅμως τὰς ἄλλας ἀφεὶς—ὑπὲρ γὰρ μέτρον εἰσὶν—ὀλίγων τέως ἐπικαίρως μνησθήσομαι.
καίρως μνησθήσομαι.
    Ἦν ὅτε καὶ Ἡράκλειος ἐκεῖνος τῶν τῆς βασιλείας Ῥωμαίων σκήπτρων
ἐπείληπτο καὶ τὸ ταύτης τέτρωρον τέτακτο ἡνιοχεῖν· ἀλλ’ εἴχετο μὲν αὐτὸς
τῆς ἀρχῆς, Πέρσαι δὲ τῆς σφῶν κακίας καὶ Σκύθαι οὐκ ἤθελον ἠρεμεῖν. Οὔκουν   (5)
οὐδὲ ἠμέλουν, ἀλλ’ ἔνθεν μὲν Χοσρόης, ἐκεῖθεν δὲ Χαγάνος μυριοπληθὲς συλλέξαντες στράτευμα καὶ ὅπλοις παντοίοις περιφραξάμενοι τὴν βασιλίδα ταύτην
ἐκύκλωσαν, ὥς ποτε Σεναχηρεὶμ ἐκεῖνος ὁ βάρβαρος τὴν περιώνυμον καὶ θείαν
Ἱερουσαλήμ, εἰ καὶ πανστρατεὶ ἀπωλώλει ὡς ὁ ἀσεβέστατος δικαίᾳ κρίσει Θεοῦ.
Οἳ καὶ παντοδαπῶς ὡς εἶχον τὰ πέριξ ταύτης ἐκάκωσαν, τὰ μὲν πυρὸς παρανάλωμα θέμενοι, τὰ δὲ καὶ ἄλλως λεηλατοῦντες καὶ ἐδαφίζοντες, καὶ ἁπλῶς
εἰπεῖν ἀφανισμοῦ πεδίον τὰ ὑπ’ αὐτὴν ἐργαζόμενοι. Ἔνθεν τοι καὶ τοῦ πιστοῦ
λαοῦ κατωφρύωντο καὶ κατεκάγχαζον τούτων οἱ τὴν καρδίαν ἀσύνετοι καὶ τὸ
χείριστον—ἀλλ’ ὢ τῆς βαρβαρικῆς βλασφημίας—καὶ σὲ καὶ τὸν σὸν υἱὸν καὶ
τὸν πάντων Θεὸν ἐμυκτήριζον, ποῦ ἐστιν ὁ Θεὸς αὐτῶν, λέγοντες, ἐφ’ ᾧ τεθαῤῥήκασι· ‘πεποίθασιν ἐπὶ κύριον, ῥυσάσθω αὐτούς.’ Καὶ τὰ μὲν τῶν βαρβάρων
τοιαῦτα καὶ ἀπειλαὶ βαρεῖαι κατὰ τοῦ χριστωνύμου λαοῦ, ἐξώθησις πατρίδος
ἀτιμοτάτη, τῶν προσόντων ἀφαίρεσις, τῶν προσγενῶν ἀλλοτρίωσις, τῶν κτημάτων ἀφανισμός, καὶ τελευταῖον, εἰ μὴ ἑκόντες πόῤῥω που γένωνται, σφαγαὶ ἀνήκεστοι καὶ δημεύσεις ἀλλόκοτοι. Ὁ δὲ πιστὸς λαὸς τῶν ἄλλων πάντων ἀφέμενοι   (20)
ὀδυρμοῖς ἐχρῶντο καὶ δάκρυσι, καὶ φωναῖς ὑψουμέναις πρὸς τὸν Θεὸν παρεκλήτευον, λέγοντες ψαλμικῶς· ‘ἵνα τί κύριε ἀποστρέφῃ εἰς τέλος, ὑπερορᾷς ἐν εὐκαιρίαις ἐν θλίψεσιν; ἐν τῷ ὑπερηφανεύεσθαι τὸν ἀσεβῆ ἐμπυρίζεται ὁ πτωχός·
συντετριμμένοι γὰρ ὄντως ἡμεῖς οἱ πτωχοί· ἕως πότε ἀπώσῃ εἰς τέλος· ἔπαρον
τὰς χεῖράς σου ἐπὶ τὰς ὑπερηφανίας αὐτῶν’! Καὶ ἄλλα τούτοις ἐπῇδον συνῳδὰ   (25)
καὶ πρόσφορα τῷ καιρῷ, καὶ σὲ τὴν ὑπέραγνον καθικέτευον καὶ τοὺς τῆς ἐλπίδος κάλως ἀνέδουν σοι, μεσῖτιν ἅμα καὶ βοηθὸν ἐκκαλούμενοι. Καὶ οὐκ ἐψεύσθησαν τῆς ἐλπίδος οὐδ’ εἰς κενὸν ἐκείνοις τὰ τῆς ἱκετείας προέβησαν· ἀλλὰ
μικρὸν τὸ ἐν μέσῳ καὶ πάντες οἱ ἀλαζονευσάμενοι καὶ τῇ σφῶν δυνάμει θαῤῥήσαντες βάρβαροι ἄρδην ἀπώλοντο καὶ οἱ περισωθέντες δὲ ὡς αἰχμάλωτοι μᾶλλον εἰς τοὺς ἰδίους τόπους ἀνέστρεφον καὶ οἱ τῶν εὐσεβῶν κατορχούμενοι ἐκεῖνοι
παρ’ αὐτῶν ἐνεπαίχθησαν, τῆς σῆς ἰσχύος μεσιτευσάσης αὐτοῖς.
    Τοιοῦτόν σου τὸ θαῦμα, παρθένε, τοιοῦτόν σου τὸ τεράστιον, ὡς ὄντως
ὑπερφυές, ὡς ὄντως ἐξαίσιον· οὐ μόνον δὲ τοῦτο τῆς σῆς ἰσχύος ἔργον ἀκατανόητον, οὐδὲ Πέρσαι μόνοι καὶ Σκύθαι ταύτης πεπείρανται, ἀλλὰ καὶ ἡ χιλιόναυς ἐκείνη τῶν Ἀγαρηνῶν ναυμαχία, ἡ τὸν ἑπταετῆ χρόνον τὴν Ῥωμαίων κυκλώσασα καὶ κακῶς διαθεῖσα τὰ σύμπαντα, καὶ αὐτὴ μιᾷ καιροῦ ῥοπῇ συνετρίβη
καὶ ᾤχετο ὄμβρων βιαίων ἐπιφορᾷ καὶ λίθων ἐξ οὐρανοῦ ἐπομβρήσει καὶ ἀνέμων
καὶ βιαίῳ καὶ θαλασσίῳ παραδόξῳ βρασμῷ ὑποβρύχιος γέγονε.
    Τούτων σου τῶν τεραστίων τὸ μέγεθος τίς κατ’ ἀξίαν ὑμνήσειε; τίς δεόντως περικροτήσειε; τίς ὡς χρὴ ἀνυμνήσειεν; οὐδείς, ὡς οἶμαι, βροτῶν, εἰ μὴ
καὶ αὐτὸς λαβίδι πυρὸς τὴν γλῶσσαν ῥυφθήσεται. Ἀλλὰ ταῦτα μέν σου τὰ ἀρχαῖα ἐξαίσια θαύματα, ἃ διηγήσαντο ἡμῖν οἱ πατέρες ἡμῶν, ὑπὲρ ὧν σοι καὶ
τὴν εὐχαριστήριον ταύτην καὶ ἐπινίκιον ᾄδομεν ὁλονυκτίοις ᾠδαῖς σε γεραίροντες,
τὰ δ’ ἐφ’ ἡμῶν ὁποῖα; ἰσοῤῥεπῆ καὶ ταῦτα τοῦ ἴσου θαύματος ἄξια· ἦ γὰρ   (5)
οὐχὶ καὶ τῷ ἁγ<ιω>νύμῳ πιστῷ ἡμῶν αὐτοκράτορι συμμαχεῖς; οὐχὶ καθ’ ἡμέραν
πάρει τούτῳ συνέριθος; οὐ συνεφάπτῃ τῶν ἔργων αὐτῷ; Ναὶ πάντως· ἰδοὺ γὰρ
πόσοι μὴ βάρβαροι μόνον ἐπήρθησαν καθ’ ἡμῶν καταπολεμῆσαι πειρώμενοι, ἀλλὰ
καὶ τῆς αὐτῆς ἡμῖν πατρίδος καὶ πίστεως, εἰ καὶ καρδίαν ἔχοντες βδελυρὰν ἀπεδείχθησαν, κατ’ αὐτοῦ ἐκινήθησαν, τῆς Θεόθεν δεδομένης τούτῳ ἀρχῆς παρασαλεῦσαι μηχανησάμενοι, καὶ ἀπώλοντο; Οἱ μὲν γὰρ στρατόπεδα ἤθροιζον καὶ
ὅπλοις παντοδαποῖς καθωπλίζοντο καὶ καθ’ ἡμῶν ἐκινοῦντο τῷ πλήθει καὶ τῇ
ἰσχύϊ γαυρούμενοι, ὁ δὲ πιστὸς ἡμῶν βασιλεὺς σὲ καὶ μόνην ἐπεβοᾶτο ἀρωγὸν
καὶ συλλήπτορα καὶ μεσῖτιν εἰς τὸν πάντων ἐπεκαλεῖτο Θεὸν ἐν πνεύματι ταπεινώσεως καὶ συντριβῇ καρδίας καὶ προσευχῇ ἐκτενεῖ, καὶ παραυτίκα οἱ ἐπανιστάμενοι κατῃσχύνοντο καὶ ἐφυγαδεύοντο οἱ ἀλάστορες· καὶ μέχρι τοῦ δεῦρο τῇ
σῇ πρεσβείᾳ νῦν μὲν Λατίνων γένος ὑψαύχενον τῷ βασιλεῖ ἡμῶν καταπεπ<ολ>έμηται, νῦν δὲ Σκυθῶν τὸ βδελυκτότατον συντέτριπται καὶ ἠφάνισται· ἔστι δ’ οὗ
καὶ τὸ τῶν Βουλγάρων ἔθνος ἀπαυθαδιάσαν καὶ τὸν τῆς Ῥωμαϊκῆς ἐπικρατείας
χαλινὸν διαπτῦσαν ὑπὸ τὴν ζεύγλην αὖθις αὐτῆς τὸν τράχηλον κέκλικε καὶ   (20)
δουλεύειν μᾶλλον ἢ ἄρχειν μεμάθηκεν. Ἀλλ’ ὦ πανύμνητε δέσποινα, ὦ μητράν<ανδρ>ε κ<όρ>η, ὦ ἀνύμφευτε τοῦ Λόγου λοχεύτρια, μὴ διαλείποις Χριστὸν τὸν σὸν υἱὸν <ὑπ>ὲρ τοῦ χριστωνύμου λαοῦ διαπα<ντ>ὸς ἱκετεύουσα!
μὴ διακόψωσι τὰς ἐκτενεῖς σου δεήσεις αἱ ἡμῶν ἁμαρτίαι! μὴ καταῤῥαθυμήσῃς
τῶν πρεσβειῶν! ἅπλου τὰς σὰς π<α>λάμας εἰς συνεχεῖς ἱκεσίας! εἴ τίς που   (25)
καὶ σπινθὴρ βαρβαρικὸς ὑπολέλε<ιπ>το καταφλέγειν θέλ<ων ἡ>μᾶς, σβέσ<ον> τῇ δρόσῳ τῶν σῶν λιτῶν καὶ δεήσεων! δεῖξον καὶ νῦν τὰ ἐλέη σου
καὶ σύντριψον αὐχένας τῶν πολεμούντων ἡμᾶς, κατά<στησον> τὰ ἀ<λλό>φυλα ἔθνη τὰ τοὺς πολέμ<ους ἀγα>πῶντα <ἐπαιν>εῖν εἰρηνικὸν τὸν βίον·
κ<αὶ γὰρ ἔ>χεις τὸν σὸν υἱὸν καὶ δεσπότην, <ὃς τὴν πρεσβε>ίαν οὐκ ἀπωθούμενος προσ<δέ>χ<εταί σε ὑ>πὲρ ἡμῶν μεσιτεύουσαν, τὰς σὰς <δεήσεις ο>ὐ
παρορῶ<ν>· δυσώπει τοίνυν ........ μ<εσίτευ>ε συνεχῶς, λιτά<νευσον δ>ιηνεκῶς, ἵνα καὶ ἡμεῖς ἀκατα<λήκ>τοις <ᾠ>δαῖς καὶ ὁλοκαρδίοις τοῖς ὕμνοις
δοξάζωμεν σὲ καὶ τὸν ἐκ σοῦ <φυέ>ντα τὸν Θεόν, τὸν ἡμέτερον δεσπότην καὶ
δη<μιου>ργόν, τὸν κτίστην, ἁπάντων <καὶ ποιη>τήν, ᾧ πρέπει πᾶσα δόξα <καὶ   (35)
κράτος καὶ ἰ>σχ<ὺς> σὺν τῷ ἀ... <πα>τρὶ καὶ τῷ παναγίῳ ...... ζωοποιῷ αὐτοῦ πνεύματι <εἰς ἀ>εὶ καὶ εἰς τοὺς αἰῶνας τῶν αἰώνων ἀμήν. @1

 
Ἀντωνίου πατριάρχου πρὸς τὸν βασιλέα   

    Στένειν καὶ τρέμειν κατεδικάσθην ἀπὸ τοῦ δεῦρο, ὁ ταπεινὸς ἐγὼ   (1)
καὶ ταλαίπωρος, φιλανθρωπότατε βασιλεῦ, καὶ τὸν τοῦ Κάϊν ὀδυνηρὸν καὶ
πολύπονον βίον ἕλκειν διὰ μόνην ἀπείθειαν καὶ παρακοήν, ἢ μᾶλλον εἰπεῖν
αὐταρέσκειαν καὶ φιλαυτίαν. Καὶ τί λοιπόν ἐστι προσδοκᾶν ἢ ἐκβαλλόμενον
ἀπὸ σοῦ καὶ κρυπτόμενον τοῦ προσώπου σου πάντα τὸν εὑρίσκοντα   (5)
ἀποκτενεῖν με, ὅντινα βούλει θάνατον ἐννοεῖν, εἴτε τὸν τῆς ψυχῆς διὰ
τὴν ἄκραν ἀπείθειαν, εἴτε τὸν ὁρώμενον τοῦτον καὶ πρόσκαιρον τῷ ἀποξενωθῆναι τοῦ φιλτάτου μοι καὶ καλοῦ βασιλέως.
    Ἀλλ’ ὤμοι τῶν ἀλγεινῶν, φεῦ μοι τῶν δυσχερῶν καὶ δεινῶν; Ἰού,
ἰού μοι τῶν σκυθρωπῶν καὶ τῆς στυγνῆς ταύτης ἡμέρας καὶ ζόφου καὶ   (10)
κατηφείας πεπληρωμένης; Ὦ θάνατε πικρέ, ἐμοὶ δὲ μόνῳ ποθεινὲ καὶ
ἐράσμιε; Εἰ γάρ μοι τελευτὴν ἐπάξεις ὀξυτέραν τοῦ πάθους καὶ μηδένος
μετάμελον ἔχουσαν, ἀπαλλάξεις ἐν τάχει τῶν κατεχόντων ἀνιαρῶν καὶ πρὸς
τὸν ἀμύμονα καὶ ἀστασίαστον, γεγαννυμένον καὶ χαίροντα, προσπέμψεις
λιμένα. Τί γὰρ τοῦ ζῆν κέρδος ἐμοὶ ἠλλοτριωμένῳ καὶ ξένῳ τυγχάνοντι τοῦ   (15)
τριποθήτου καὶ καλοῦ βασιλέως; Εἰς τί δὲ χρήσιμον καὶ τὸ γλυκὺ τοῦτο
φῶς τοῦ τῆς πορφύρας ἡλίου, ἑσπέραν ἐμοὶ τὴν τῆς ψυχῆς αὐτοῦ ἡμέραν
παραδεικνύοντος; Θάνατος ἐμοὶ μᾶλλον ποθεινὸς καὶ ᾍδης καὶ τελευτή,
ὅπως λήθην εὑρὼν τῶν παρ’ ἐλπίδα κακῶν ἀπαλλαγῶ τῶν δυσαλύκτων
τῆς ἀπειθείας δεσμῶν.   (20)

    Καὶ ταῦτα μὲν ἐπὶ τοσοῦτον. Ἐγώ, κοσμοπόθητε αὐτοκράτορ,
οὐκ ὤμην ἁμάρτημα εἶναι, οὐδὲ νῦν οἴομαι, —οὐκ οἶδα εἰ συνετῶς—τὸ
γνῶναι φιλονεικεῖν τὴν οἰκείαν ἀσθένειαν καὶ τὴν ὑποχώρησιν μᾶλλον τῆς
παρρησίας ἀσπάζεσθαι, ὡς διὰ πράξεως τοῦτο ἐπὶ μακροῖς οὕτω τοῖς
χρόνοις ἐπισκεψάμενος λελογισμένως, ὡς ὑπελάμβανον. Ἀλλ’ ἐπεὶ τοῦτο   (25)
τῇ βασιλείᾳ, τῇ ἀληθείᾳ δὲ μᾶλλον, ἄλλως ἐκρίθη καὶ φιλευσεβῶς
διεγνώσθη καὶ ἔδοξεν, ἔδει πάντως, ἔδει ὅλον γενέσθαι τῆς αὐτοῦ συνέσεώς
τε καὶ κρίσεως, ἀσυλλογίστως δὲ καὶ ἀναμφιλέκτως τῇ αὐτοῦ συμβουλίᾳ
καὶ σοφωτάτῃ παραινέσει καθυποκύψαι, ἐκκλησιαστικοῖς δηλαδὴ θεσμοῖς
καὶ κανόσιν ἀκολουθοῦντι διά τε γραφικῶν ἀποδείξεων καὶ παλαιοτάτων   (30)
ἱστοριῶν καὶ θείων τύπων καὶ συνηθείας ἀρχαίας παντοδαπῶς θεάρεστον 
τὸ σπουδαζόμενον ἀποδείξαντι. καὶ μάλιστα τῆς βασιλικῆς ἀγα-
νακτήσεως ἐπὶ τὴν ἁγίαν διαβαινούσης μονὴν καὶ τὸν ταυτησὶ καθηγούμενον
δοῦλον Θεοῦ ἀρετῇ πάσῃ καὶ συνέσει κεκοσμημένον, ἄνδρας τε ἁγίους καὶ
ἠδικηκότας οὐδέν—μέσος Θεὸς ἕστηκεν—τῆς σῆς παρρησίας καὶ τῆς   (35)
συνήθους οἰκειώσεως ἀποπίπτοντας, τοὺς παντὶ τρόπῳ καὶ πάσῃ δυνάμει
σπουδάζοντας τὴν σὴν ἁγίαν κέλευσιν μὴ διαπεσεῖν μήτε τῆς σῆς ἀντιλήψεως καὶ προνοίας αὐτοὺς ἐκπεσεῖν διὰ σκληρότητα καὶ παράλογον
ἔνστασιν ἑνὸς ἀδελφοῦ εὐτελοῦς, καὶ τότε, καὶ μὴ τἀδελφῶν, ἀλλὰ τὰ
ἐχθρῶν, ἐν αὐτοῖς ἐπιδειξαμένου.   (40)
    Ἀλλ’ ἵλεως ἔσο τοῖς δούλοις σου, δέσποτα, τοῖς τοῦτο ἔργον ἀκα-
τάπαυστον τιθεμένοις τῆς σῆς ὑπερεύχεσθαι βασιλείας, καθ’ ἡμῶν δὲ
μόνον φιλανθρωπίᾳ συνήθει συγκεκραμένην τὴν καταδίκην ἐξήνεγκε καὶ
καρτεροῦμεν βαρυθυμοῦντες τὴν δίκαιαν ἀποστροφήν σου. Πλεῖστα γὰρ τὰ
παραδείγματα τῆς σῆς φυσικῆς καὶ πατρικῆς συμπαθείας καὶ ἀγαθότητος   (45)
ἔχοντες οὐκ εἰς τέλος ἀπαγορεύσομεν.
    Τὰ μὲν δὴ τῶν δούλων σου καὶ πατέρων ἐμῶν τοιαῦτα. Ἐγὼ δὲ
τί πάθω, φιλανθρωπότατε βασιλεῦ; Δευτέρα μοι φύσις τὸ μακρὸν ἔθος τῆς
ἀπραγμοσύνης ἐγένετο καὶ ὡς ἀδύνατον μικροῦ δεῖν καὶ ἀπαράδεκτόν μοι
παρίσταται τοιαύταις διακονίαις τὸ ὑπηρετήσασθαι, ὡς μόλις ἀρκοῦντι   (50)
καὶ τῆς ἰδίας ἐπιμελεῖσθαι ψυχῆς· ἀλυσιτελὲς γὰρ ἐμοὶ μετὰ τὴν ἐπίγνωσιν
τῶν οἰκείων μέτρων τῶν ἀνεφίκτων κατατολμᾶν καὶ βάρος ὑπὲρ τὴν ἐμὴν
ἰσχὺν ἀναδέχεσθαι.
    Διὰ τοῦτο πάλιν παρακαλῶ καὶ ἐκ καρδίας ἀναβοῶ ἐν πικρίᾳ
ψυχῆς μου καὶ τῶν ἀχράντων ἰχνῶν σου ἐπιλαμβάνομαι, ἐλέησον, ἐλέησόν   (55)
με, ὡς ἔχεις Θεόν, καὶ συγχώρησον, καὶ συγχώρησον, δέσποτα καὶ θεέ
μου καὶ βασιλεῦ μου καὶ κύριε, καὶ μὴ βουληθῇς ὁρᾶν με ἐπὶ πολὺ στυγνόν.
Μνήσθητι ἡμερῶν ἀρχαίων, ὅτε ὁ λύχνος ηὔγει ὑπὲρ κεφαλῆς μου τῆς πρός
σε παρρησίας καὶ οἰκειώσεως, κρῖνον εὐῶδες καὶ ῥόδον ἡδύπνοον τῆς βασιλικῆς ἀλουργῖδος, καὶ τέλος ἐπίθες τῇ δικαιοτάτῃ καθ’ ἡμῶν ἀγανακτήσει   (60)
σου. Ἴδοιμί σε ἐν τάχει ὥσπερ ὠργισμένον, οὕτω καὶ μετατιθέμενον.
Ἀπάλειψον ἐκ τῆς ἁγίας ψυχῆς σου, πρωϊνὸν ἄνθος τῆς λαμπροτάτης
πορφύρας, τὴν σκυθρωπὴν ταύτην ἀπόφασιν, ἥτις μου τὰ τῆς ψυχῆς ὀστᾶ
καὶ τὰ τῆς σαρκὸς μέλη κατεδαπάνησεν· ὡς ἴσην καὶ ὁμοίαν τῶν ἄλλων
τὴν σὴν παράκλησιν, εἶτ’ οὖν κέλευσιν, ἀφρόνως ἐλογισάμεθα.   (65)
    Ἰδέ, συμπαθέστατε αὐτοκράτορ, ὡς αἱ παροῦσαι ἡμέραι πλήρεις
εἰσὶν εὐφροσύνης καὶ φωτισμοῦ καὶ μὴ θελήσῃς ἐν λύπῃ ταύτας καὶ σκοτίᾳ
με διελθεῖν τῆς ἀπὸ σοῦ διαστάσεως. Κέλευσον δὲ μᾶλλον καὶ τῶν ἁγιασμάτων ἀξιωθῆναι, τὸν δεσμὸν καὶ τὸ βάρος τῆς ἐπιτιμίας ἀφελόμενος
ἀπ’ ἐμοῦ· ἀφ’ οὗ γὰρ ἔξωθεν τοῦ ἁγίου προσώπου σου στερίσκομαι, τῶν   (70)
ἁγίων, ὃ μηδέποτε πέπονθα, πρὸς δὲ καὶ τοῦ ἐκ τῆς θείας μεταλήψεως
φωτισμοῦ, ἀμέτοχος διαμένω. Ἀλλ’ οἰκτείρησον, ἐλέησον τὸν ὀρθὸν καὶ
πιστὸν καὶ φίλον καὶ δοῦλον σου καὶ συγχώρησον ἐκ καρδίας ὅσα κατ’
ἐσφαλμένην κρίσιν καὶ ἀβουλίαν ἐποίησα· οἶδεν γὰρ ὁ Θεός μου ὡς ἀφόρητον
καὶ ἀπαρηγόρητον θλίψιν ἡγοῦμαι τὴν τοιαύτην παρακοὴν καὶ ἀπείθειαν.   (75)
    Τὰς αἰτίας δὲ τῆς ἐμῆς ἀσθενείας ἤδη καὶ πάλαι πρὸς τὴν σὴν
βασιλείαν μικρόν τι παρήνοιξα· εἰσὶ δὲ καὶ ἄλλαι πλείους, ἵνα παρῶ τὰς
κρυφῇ καὶ ἰδίᾳ ἐκτελουμένας ἐπὶ Θεῷ μάρτυρι, αἵ με καὶ μᾶλλον πείθουσι
τῇ ἀπραγμοσύνῃ σχολάζειν καὶ τοῖς ἀπ’ ἀρχῆς κριθεῖσι στοιχεῖν. Ἐπανάγαγε
οὖν αὖθις πρὸς τὴν ἀρχαίαν καὶ φιλίαν, φαεινὲ ἥλιε τῆς βασιλείας, τὸν   (80)
ἀδιαστάκτως ἐλπίζοντα μέχρι βίου παντὸς ἀκράδαντον καὶ ἀσάλευτον
συντηρῆσαι τὴν ὀρθὴν πίστιν καὶ δούλωσιν καὶ ἀγάπην, ἣν ἐξ ἀρχῆς πρὸς
τὴν ἁγίαν βασιλείαν σου ἐκτησάμην.

ANTONIUS III STUDITES, Epistula ad Dorotheum. {3354.004}

   Τοῦ ἐν ἁγίοις πατρὸς ἡμῶν Ἀντωνίου πατριάρχου Κωνσταντινουπόλεως
ἐπιστολὴ πρὸς Δωρόθεον μονάζοντα ἴδιον μαθητήν.
    Θαυμάζειν μοι ἐπὶ σὲ λίαν ἐπέρχεται, ἀδελφὲ τιμιώτατε, ὅτιπερ, τῇ τοῦ
Θεοῦ χάριτι πλούτῳ κομῶν ἀρετῶν καὶ σοφίᾳ λόγων, παρ’ ἡμῶν τῶν ἀμαθῶν
καὶ λόγῳ ἰδιωτῶν μαθεῖν ἐπιζητεῖς ἅπερ ἀγνοεῖν σε οὐ δοκῶ. Πλὴν ἀλλ’   (5)
ἐπειδὴ «ἀγαθὴ ὑπακοὴ ὑπὲρ θυσίαν», τῇ τοῦ Θεοῦ βοηθείᾳ καὶ συνεργίᾳ
θαρρῶν, τῷ ἀσαφεῖ καὶ ἀλογίστῳ ἡμῶν λόγῳ, ἅπερ παρὰ τῶν εὖ εἰδότων
ἐμάθομεν λέγομεν οὕτως.
    Εἶπέ τις τῶν ἁγίων, τιμιώτατε, ὅτι πολλῆς νήψεως χρεία, ὅτι ποικίλος
ἐστὶν ὁ τῆς πορνείας δαίμων καὶ πολλὰ ἔνεδρα κατασκευάζει κατὰ τῶν   (10)
σωφρονούντων καὶ οὐδὲ μόνος ἐπιτίθεται, ἀλλὰ καὶ δι’ ἄλλων δαιμόνων
προοδοποιεῖ ἑαυτῷ τοὺς κατὰ τὴν ψυχὴν πολέμους. Καὶ ἀπὸ μὲν τῶν
δεξιῶν γνώσει καὶ ἐλεημοσύνῃ κρυπτόμενος πολεμεῖ, ἀπὸ δὲ ἀριστερῶν διὰ
περιλήψεως καὶ συγκαταβάσεως καὶ φύσεως, ἔπειτα δὲ καὶ ἐπηρείας. Ἔστι
δὲ πρόληψις ἢ ἀκοὴ φαύλων καὶ θελκτικῶν ῥημάτων, ἢ ὅρασις εἴδους καὶ   (15)
σχήματος ἀπρεποῦς, ἢ ἐνέργεια πράξεως ἀτόπου, ἢ πάροδος ἁφῆς ἀπρεποῦς
τῶν ἐν οἷς παρελήφθη ἤγουν συγκατεσπάσθη ἡ ψυχή. Συγκατάβασις δέ ἐστι
τὸ ἀπὸ τῆς ὡσαύτως πάντοτε διακρατούσης τὸ σῶμα ἐφημέρου δικαίας καὶ
ἀκριβοῦς διαίτης παρασαλεύειν ἑαυτὸν καὶ ὕλας διὰ βρωμάτων χορηγεῖν
ἐξαπτούσας τὸ πάθος. Φύσις δέ ἐστιν ἡ καθὼς ἐκτίσθη αἰτία κινουμένη,   (20)
ἀνείδωλον ἔχουσα τὴν κίνησιν καὶ διὰ τοῦτο ἀνεύθυνος. Ἐπήρεια δέ ἐστιν
αὐτοῦ τοῦ δαίμονος ἐγγυτάτη καὶ ἐμμανὴς προβολή, ἔστιν ὅτε καὶ ἐξαιτησαμένου τοῦ ἀγωνιζομένου. Αὕτη δὲ περιφανῶς βαρυτέρα πάντων ἐστί. @1
    Τούτῳ οὖν τῷ δαίμονι ἐκ δεξιῶν πολεμοῦντι διὰ γνώσεως φιλενδείκτου
καὶ ἐλεημοσύνης καινοδόξου, χρὴ ταράττεσθαι δι’ ἡσυχίας καὶ μετριότητος·   (25)
ἐξ ἀριστερῶν δὲ διὰ προλήψεως πολεμοῦντα τοῦτον τὸν δαίμονα τροποῦσθαι
δεῖ διὰ συντόνου μελέτης τῶν θείων λογίων, δι’ εὐσεβοῦς διακονίας σύμμετρον
ἐχούσης περισπασμὸν σωματικόν· διὰ συγκαταβάσεως δὲ ὀχλοῦντα, τοῦτον
ἀποπέμπεσθαι χρὴ διὰ πολλῆς βρωμάτων ἀναχωρήσεως· ἐκ φύσεως δὲ ἐρεθίζοντα, διὰ συμμέτρου νηστείας ἀπωθεῖσθαι· ἐπηρεάζοντα δέ, διὰ συντόνου   (30)
προσευχῆς καὶ παντελοῦς πρὸς Θεὸν καταφυγῆς ἀπελαύνειν.
    Καὶ πάλιν ὁ αὐτὸς εἶπεν ὅτι, ἐὰν μὴ σχολάσῃ ἄνθρωπος ἀπὸ τῆς
κατ’ ἐνέργειαν ἁμαρτίας καὶ ἀπὸ διαίτης συγκεχυμένης καὶ ἁβρᾶς καὶ ἀπὸ
ἐπιτηδευμάτων, ἤγουν τέχνης καὶ ἀξιώματος, καὶ ἀπὸ τόπων ἐν οἷς τὰ σκάνδαλα καὶ ἀπὸ θελημάτων ἰδίων τῆς σαρκὸς καὶ ἀπὸ τῶν κατ’ ἔννοιαν θαυμα-   (35)
σίων, οὐ δύναται ἐπιβῆναι τῇ ἀρχῇ τῆς ἀληθινῆς καὶ εὐθείας ὁδοῦ. Πάλιν
εἶπεν ὅτι χρὴ τὸν ἀγωνιζόμενον τηρεῖν τὴν καρδίαν αὐτοῦ τοῦ μὴ λογίζεσθαί
τι πονηρὸν κατὰ τοῦ πλησίον, καὶ τοὺς ὀφθαλμοὺς τοῦ μὴ ὁρᾶν πονηρῶς τι τοῦ
πέλας, καὶ τὰ ὦτα τοῦ μὴ ἀκούειν ἡδέως καταλαλουμένου, καὶ τὴν γλῶτταν
αὐτοῦ τοῦ μὴ κρίνειν ἢ κατακρίνειν αὐτὸν ἔν τινι.   (40)
    Ὁ δὲ ἀμελῶς κείμενος πρὸς τὴν τούτων παραφυλακὴν ἕτοιμός ἐστι
 Ὁ δὲ ἀμελῶς κείμενος πρὸς τὴν τούτων παραφυλακὴν ἕτοιμός ἐστι
παραδοθῆναι τῷ δαίμονι τῆς πορνείας· εἰ καθ’ ἑαυτὸν ἐξ ἀπαιδευσίας
ἐσχηκὼς καύχημα ὑπεραίρεταί τινος, τῷ δαίμονι τῆς δειλίας· εἰ ἄλλους
ἑαυτῷ συγκρίνει ὡς ἀμελεῖς, τῷ δαίμονι τῆς βλασφημίας, ὅταν ὑπερηφανίαν
νοσεῖ καταφρονοῦσαν Θεοῦ—ἧς τὸ τέλος μανία καὶ φρενῶν ἔκστασις— ἢ τὸν   (45)
πέλας βδελυσσόμενος—ἧς τὸ τέλος ἐπιληψία—δι’ ὃν διδάσκεται συστέλλεσθαι πρὸς μετριότητα (διὰ δὲ τῆς δειλίας, ὡς ἄλλου ἐξ ἀκαίρου καὶ σχήματος ὑπεραιρόμενος) καὶ πρὸς ταπείνωσιν ἄγεται καὶ μετριοφροσύνην καὶ
εὐλάβειαν.
    Κύριος δὲ ὁ Θεὸς ἡμῶν, καταξιῶσαι ἡμᾶς τελείως ἀγωνισαμένους, καὶ   (50)
νικήσαντας τοὺς πολεμοῦντας ἡμᾶς ἀοράτους ἐχθρούς, στῆναι ἀνεπαισχύντους καὶ ἀκατακρίτους ἐπὶ τοῦ φοβεροῦ βήματος τοῦ Κυρίου ἡμῶν
Ἰησοῦ Χριστοῦ. Ἀμήν. @1
ANTONIUS III STUDITES, Precatio. {3354.005}

  Κύριε ὁ Θεός, ὁ διὰ σπλάγχνα ἐλέους, ἐκ τοῦ ὕψους ἀπροσίτου δόξης
μέχρι τῆς ἡμετέρας εὐτελείας, βουλήσει τοῦ προανάρχου Πατρὸς καὶ
συνεργείᾳ τοῦ παναγίου καὶ ὁμοφυοῦς Πνεύματος, εὐδόκησον συγκαταβῆναι,
καὶ ὁμοίαν τῶν κατακρίτων δούλων σου μὴ ἀπαξιώσας, ὁ διὰ τὴν ἐμὴν
ἁμαρτίαν καὶ διὰ τὴν ἐμὴν κατάραν ἁμαρτίαν ἑαυτὸν ποιήσας καὶ κατάραν   (5)
γενέσθαι καταδεξάμενος, ὁ δι’ οἰκείαν ἀγαθότητα τὴν ἐκ παραβάσεως καταπεσοῦσαν φύσιν καὶ ἀναμορφώσας διὰ τοῦ θείου βαπτίσματος, ἀνάστησον
καὶ ἀνακαίνησον τὴν καταφθαρεῖσαν ταῖς ἁμαρτίαις ψυχήν μου, καθαρὰν
αὐτὴν καὶ ἄσπιλον ἀπεργαζόμενος, ἵνα μετὰ παρρησίας ἀπαντήσῃ σοι ὅτε
μέλλεις ἐπὶ τοῦ φοβεροῦ καὶ φρικτοῦ καὶ ἀπαραλογίστου βήματος.   (10)
    Ἰδοὺ γὰρ ὡς ὁρᾷς, Κύριε, ὁλοτελῶς ἐξηπόρημαι, καὶ πανταχόθεν ἀπέγνων
καὶ ἐκ πολλῆς ἀθυμίας καὶ καταγνώσεως καὶ τῆς τοῦ συνειδότος διηνεκοῦς
κατακρίσεως. Ἡ γὰρ ἀμέλειά μου καὶ πολλὴ ῥᾳθυμία μου νεκρόν με καὶ
ἀνενέργητον ἕως τέλος κατέστησαν, ἐπιθυμίαν πᾶσαν πονηρὰν καὶ ἡδονὴν
κατασπειράσασαι καὶ τὰ ὀλέθρια πάθη ἐν ἐμοὶ πάλιν ἀνθυποστρέψαι   (15)
παρασκευάσασαι, ὡς ἐντεῦθεν τυραννικῶς ὑπὸ τῶν ἀκαθάρτων καὶ ῥυπαρῶν
λογισμῶν, ποτὲ μὲν ἑκουσίως, ποτὲ δὲ ἀκουσίως, διὰ τὴν ἄκραν αὐτῶν ἐξ
ἐμῶν χαυνώσεως ἐπικράτειαν αἰχμάλωτον ὥσπερ ἀνδράποδον κατασύρεσθαι.
Ἀλλ’ ἀπέλασον, Κύριε, ἀλλ’ ἀποσόβησον ἀπ’ ἐμοῦ τὴν βασιλεύουσαν ἐν τῇ
ψυχῇ μου δεινὴν ἀμέλειαν καὶ ὀλέθριον ῥᾳθυμίαν. Τί γὰρ οὐ δι’ αὐτῶν   (20)
πονηρὸν ἐνεφυτεύθη ἐν ἐμοὶ καὶ ἐν τῷ σώματί μου καὶ ἐν τῷ πνεύματι;
    Ἀλλὰ σύ, δέσποτα φιλάνθρωπε καὶ Κύριε τοῦ ἐλέους, ὁ εἰδὼς τὰ τῆς
ψυχῆς μου κινήματα καὶ διανοήματα, ὅτι ὁλοψύχως πρὸς σὲ ἔδραμον καὶ σοὶ
ἠκολούθησα καὶ σὲ ἐκ καρδίας ἐπόθησα, κἂν ὑπὸ τῆς ἁμαρτίας καὶ τῆς
κακῆς συνηθείας καὶ μὴ βουλόμενος πρὸς τὰ πονηρὰ συναρπάζομαι διὰ τὴν   (25)
ἐκ νεότητος μέχρι τοῦ νῦν συνεξανθῆσαν καὶ συγγηράσασάν μοι ὀλέθριον
ἡδονήν, ἣν ἐκ πολλῆς ἀφροσύνης καὶ καταφρονήσεως τῶν ἐντολῶν ἐμαυτῷ
ἐθησαύρισα, κατεύθυνον «τὰ τῆς καρδίας μου διαβήματα ἐν ταῖς τρίβοις
σου», καὶ πάντα τὰ τῆς ψυχῆς μου διανοήματα εἰς ἀγαθὰς ἐννοίας καὶ
λογισμοὺς σώφρονας μετασκεύασον, καὶ ἐμφύτευσον τὸν φόβον σου ἐν ἐμοί,   (30)
καὶ καθήλωσον ἐξ αὐτοῦ τὰ σαρκικὰ καὶ φιλήδονα καὶ ἐμπαθῆ μου φρονήματα. @1
Ἰδοὺ γὰρ «ἐξέλιπον ὡσεὶ καπνὸς αἱ ἡμέραι μου», καὶ «ἡ ζωή μου τῷ ᾅδῃ
προσήγγισε», καὶ «οὐκ ἔστιν ἀνάνευσις ἐν τῷ θανάτῳ μου», ἀλλ’
ἀφρόνως καὶ ἀναισθήτως παραβιβάζων μου τὴν ζωήν. Καὶ οὐκ ἐπίσταμαι
πῶς παρέρχονται καὶ παρατρέχουσιν αἱ ἡμέραι μου. Καὶ δέδοικα καὶ τρέμω   (35)
μὴ ἄφνω ἐπιστᾶσα ἡ τοῦ θανάτου ἐκτομὴ ἐκκόψῃ με ὥσπερ ἄκαρπον δένδρον
καὶ τῷ ἀσβέστῳ πυρὶ παραπέμψῃ με διὰ τὰς ἐκ νεότητος μέχρι τοῦ
δεῦρο ἐν γνώσει τε καὶ ἀγνοίᾳ γενομένας μοι ἁμαρτίας.
    Ἐπίστευσα, δέσποτα φιλάνθρωπε καὶ δημιουργὲ τῶν ὅλων, ὅπως ἐξ ἀρχῆς
τὸ τῆς σῆς θεοειδοῦς εἰκόνος ἀξίωμα ἠχρείωσα, καὶ τὸ πρωτόκτιστον κάλλος   (40)
ἀπώλεσα, συντηρῆσαι μὴ βουληθεὶς τὴν τῆς ψυχῆς μου εὐγένειαν ἀπαράτρωτον,
ἀλλὰ προκρίνας τὴν ἡδονὴν τῆς σῆς παρρησίας καὶ οἰκειώσεως, καὶ οὐδὲ
τούτοις ἠρκέσθην περιστῆσαι τὰ τῆς αἰσχύνης ὁ ἄθλιος, ἀλλ’ ἔτι μᾶλλον
τοῖς χείροσι προθέμενος, εἰς ἀμετρίαν τὴν κακίαν ἐξέτεινα. Παραφθείρας
γὰρ καὶ καθυβρίσας τὸν τοῦ συνειδότος νόμον, καὶ τὸν ἐν γράμματι καὶ τὸν   (45)
τῆς χάριτος, οἴμοι, καθύβρισα μετὰ τὴν τοῦ λουτροῦ ἔκπλυσίν τε καὶ
κάθαρσιν καὶ καταμολύνας καὶ καταμιάνας τὸ σῶμα καὶ τὴν διάνοιαν, τὴν
μὲν ἐν λογισμοῖς ῥυπαροῖς τε καὶ ἀκαθάρτοις, τὸ δὲ ἐν ἁμαρτίαις καὶ ἀσελγείαις καὶ αἰσχροῖς καὶ μιαροῖς πάθεσι. Τί δὲ τὸ μεῖζον τραῦμα μικρὸν καὶ
ἀνίατον ἐνώπιον τῆς σῆς ἀγαθότητος;   (50)
    Ἐξαγορεύω, Κύριε, ἐν ταύτῃ μου τῇ πενιχρᾷ καὶ ἀπαρρησιάστῳ δεήσει,
μετὰ γὰρ τὸ πλῆθος τῶν τοσούτων κακῶν, τῶν πονηρῶν μου λογισμῶν καὶ
ἐννοιῶν τε καὶ πράξεων. Καὶ αὐτὸς τὸ τῆς παρθενίας ἐπάγγελμα, ἐν ἀνομίαις
καὶ ἁμαρτίαις καὶ ῥυπαροῖς πάθεσι κατερρύπωσα, καὶ διέφθειρα ἐν φιληδονίαις καὶ ἡδυπαθείαις, καὶ πόθοις ῥυπαροῖς ἀγαπήσας καὶ συνεθίσας,   (55)
καταισχύνας, οἴμοι, καὶ καθυβρίσας τὴν ψυχὴν καὶ τὸ σῶμα καὶ τὴν
διάνοιαν. Ποῖον γὰρ εἶδος ἄσωτον οὐ μετῆλθον ὁλοτελῶς ὁ ταλαίπωρος ὡς
ἄλλος οὐδεὶς τῶν ἐπὶ τῆς γῆς; Μᾶλλον δὲ ποῖον οὐ μόνος καὶ πρῶτος ἐπενόησα
καὶ ἐπετήδευσα, ἀρχηγὸς καὶ ἐφευρετὴς γενόμενος ἁπάντων ὁμοῦ τῶν κακῶν;
Ἀλλὰ νῦν ἥψατο τῶν τῆς καρδίας μου ὀφθαλμῶν συνήθως ἡ χάρις σου, φωτίζουσα καὶ διδάσκουσα καὶ συνετίζουσα, καὶ εἰς ἀνάμνησιν ἤγαγε τῶν
οἰκείων σφαλμάτων. Καὶ πρὸς σέ, τὸν ἀγαθόν μου δεσπότην καὶ ἰατρόν, τὸν
φιλάγαθον, τὸν φιλάνθρωπον, τὸν εὐμενῆ, τὸν εὐδιάλλακτον, τὸν εὐσυμπάθητον,
τὸν εὔσπλαγχνον, τὸν μακρόθυμον, τὸν ἥμερον καὶ πολυέλεον καὶ γλυκύν,
προσδραμεῖν διὰ μετανοίας προτρέπεται καὶ προσπεσεῖν σοι ἐν ἐξομολογήσει   (65)
καὶ δάκρυσι καὶ βοῆσαι μετὰ κραυγῆς· «Ἥμαρτον, Κύριε, ἥμαρτον, εἰς τὸν
οὐρανὸν καὶ ἐνώπιόν σου, καὶ οὐ δύναμαι ἀτενίσαι τῷ ὕψει σου, μεμολυσμένην ἔχων καὶ τὴν καρδίαν καὶ τὴν συνείδησιν ἀπὸ τοῦ πλήθους τῶν ἀνομιῶν
μου».
    Σοῦ γάρ, Κύριε, καὶ τοὺς ἐχθροὺς ἀγαπᾶν κελεύοντος, ἐγὼ καὶ τοὺς   (70)
ἀγαπῶντας οὐ μόνον μὴ προσίεσθαι, ἀλλὰ καὶ μισεῖν καὶ βδελύττεσθαι καὶ 
ἐπιβουλεύειν πολλάκις ἐσπούδακα, ἀπεναντίας, οἴμοι, τῶν σῶν θείων νόμων
διαπραττόμενος. Σοῦ δέσποτα τοὺς πενθοῦντας καὶ κλαίοντας μακαρίζοντος,
ἐγὼ εἰς πορνικοὺς καὶ ἀσελγεῖς γέλωτας καὶ μετεωρισμοὺς ἀκαίρους
ὅλον τὸν βίον μου κατηνάλωσα. Σοῦ τοὺς ταπεινοὺς καὶ πρᾳεῖς καὶ κατεπτηχότας τὰς σὰς ἐντολὰς κατευθύνοντος, ἐγὼ τῶν ἀδελφῶν κατεπαίρεσθαι ἐξ
ὑπερηφάνου καὶ φιλοξένου γνώμης ἐπισπούδασμαι, ὀργιζόμενος καὶ θυμούμενος κατ’ αὐτῶν καὶ μανίας ἐξαπτόμενος πρὸς ἄμυναν, καὶ ἐκδιήγησιν
πολλῆς κακοφροσύνης καὶ ἀφροσύνης ὁ δείλαιος καὶ ἵνα μὴ ἐπὶ πολὺ διοχλῶ
τῇ σῇ ἀγαθότητι, μακρόθυμε Κύριε, πάσης ἀνομίας καὶ πονηρίας πεπλήρωμαι.   (80)
    Ἀλλ’ οἰκτείρησον καὶ ἐλέησον—ἱκετεύω τὴν σὴν ἀγαθότητα—, ἐλεήμων
κατὰ φύσιν ὑπάρχων καὶ εὔσπλαγχνος, τὸν ἀπεγνωσμένον, τὸν κατακεκριμένον,
τὸν ἐβδελυγμένον, τὸν πάντοθεν ἐξηπορημένον, τὸν ἄσωτον. Ἔπιδε, Κύριε, ἐπὶ
τὴν ταλαιπωρίαν μου καὶ μὴ παραδῷς με εἰς χεῖρας τῶν ζητούντων με. Μηδὲ
ἐπιχαρείησαν οἱ ἐχθροί μου ἐπ’ ἐμέ, μηδὲ ὑψωθήτωσαν κατακαυχώμενοι τῆς   (85)
ἀσθενείας μου, μηδὲ εἴπαισαν· «κατεπίομεν αὐτὸν καὶ ἰσχύσαμεν κατ’
αὐτοῦ». «Ἐπίβλεψον, εἰσάκουσόν μου, Κύριε ὁ Θεός μου, φώτισον τοὺς
ὀφθαλμοὺς τῆς καρδίας μου, ἵνα μὴ ὑπνώσω εἰς θάνατον». Συμπάθησον,
Κύριε, ταῖς ἀσθενείαις μου καὶ μὴ πρὸς ἐπαιτήσεις κατὰ τὴν δικαιοσύνην
σου, ἀλλὰ ζυγῷ φιλανθρωπίας, συμμέτρησον τὴν μικροψυχίαν μου καὶ τὴν   (90)
ἐλαχίστην προαίρεσιν, ὅτι εἰς τέλος ἐξέλιπον καὶ ἡ γνώμη καὶ ἡ συνείδησις,
καὶ οὐχ ὑπελείφθη ἐν ἐμοὶ ἰσχὺς προαιρέσεως, ἀλλὰ νενέκρωταί μου καὶ τὸ
σῶμα καὶ ἡ διάνοια. Ἐψυχράνθη δὲ τελείως καὶ ὁ ζῆλος καὶ ἡ θέρμη
καὶ ἡ προθυμία μου καὶ σφόδρα μοι περιεχύθη καὶ περιεκύκλωσεν ἀκηδίαν
καὶ οὐ δύναμαι ἐφευρεῖν τὴν ὁδὸν τὴν εἰς ἀρετὴν ἄγουσαν.   (95)
    Ἀλλὰ σύ, Κύριε, δίδαξόν με τὸ θέλημά σου καὶ ὁδήγησόν με εἰς τὸν
φόβον σου, καὶ γνώρισόν μοι τρίβον ἐν ᾧ πορεύσομαι ὅπως ἐπιλάβωμαι
ἀρχῆς ἀγαθῆς καὶ τὸ ὑπόλοιπον τῆς ζωῆς μου μετὰ προθυμίας ζεούσης καὶ
ὁλόψυχον παραβιβάσω ζωῆς καὶ ἐπιστρέψω, κἂν ἐν τῷ τέλει, καὶ κλαύσω
καὶ πενθήσω τοὺς περιτροπούς. Δός, Κύριε, τὰ δάκρυα εἰς τοὺς ὀφθαλμούς   (100)
μου, καὶ εἰς τὴν καρδίαν μου συντριβὴν καὶ εἰς τὴν ψυχήν μου κατάνυξιν,
ἵνα ἀποπλύνω τὰς κηλίδας τῶν πολλῶν μου ἀγνοημάτων. Καὶ γενήσεταί μοι
τοῦτο εἰς μεγίστην παραμυθίαν μετὰ μικρᾶς τινὸς πληροφορίας ἐκδημῆσαι
τοῦ βίου, ἵνα μὴ παντελῶς ἀνέλπιστος καὶ ἀπληροφόρητος καὶ ἀφώτιστος
εὑρεθῶ κατακρινόμενος, ὧ τῆς ὀδυνηρᾶς ἀποφάσεως τῷ αἰωνίῳ πυρὶ καὶ τῷ   (105)
ἀτελευτήτῳ σκώληκι καὶ τῷ ἐξωτέρῳ σκότει μετὰ τῶν κατοικούντων ἐν
αἵδου. Οὐ γὰρ οἱ ἐν αἵδου ἐξομολόγησιν οὐ δύνανταί σοι προσενεγκεῖν οὐδὲ
οἱ νεκροὶ αἰνέσουσι τὸ ὄνομά σου τὸ ἅγιον· οὐκ ἔστι γὰρ ἐν αἵδου ἐξομολόγησις,
οὐδὲ διόρθωσις. Συνέκλεισας γὰρ ἥδη κατ’ αὐτῶν κατ’ ἀξίαν τῶν βεβιωμένων
προσαπαιτῶν τὰς εὐθύνας καὶ τῇ δικαιοσύνῃ χρώμενος μόνῃ, ἀλλ’ ἡμεῖς οἱ   (110)
ζῶντες εὐλογήσομεν τὸ ὄνομά σου τὸ ἅγιον ἀπὸ τοῦ νῦν καὶ ἕως τοῦ αἰῶνος.
    Σὺ οὖν Κύριε ὁ θεὸς ὁ εἰδὼς τὸ τῆς διανοίας μου ὀλισθηρόν τε καὶ
ἀσθενές, ἔπιδε ἐξ ἁγίου κατοικητηρίου σου καὶ ἔμβαλε τοῖς λογισμοῖς μου
πόθον καὶ ἔρωτα ἐπιστροφῆς καὶ μετανοίας εἰλικρινοῦς καὶ πάσης ἄλλης
ἐναρέτου διαγωγῆς. Δὸς δέ μοι καρτερίαν καὶ ὑπομονὴν καὶ εὐτονίαν ἐν ταῖς   (115)
εὐχαῖς, καὶ ἄναψον τὸν ἐσβεσμένον λύχνον τῆς καρδίας μου, καὶ ἔνθου ἐν
ἐμοὶ τὴν σὴν κραταιὰν ἀγάπησιν, καὶ καταφύτευσον ἐν τῇ ψυχῇ μου τὸν
φόβον σου, ὅτι «ἀνυπόστατος ἡ ὀργὴ τῆς ἐπὶ ἁμαρτωλοὺς ἀπειλῆς σου».
Καταμάλαξον, Κύριε, τὴν σκληρότητα τῆς καρδίας μου καὶ διάλυσον τὴν
πόρωσιν τῆς ἀθλίας ψυχῆς μου. Δός, Κύριε, κατάνυξιν καὶ συντριβὴν ἐν τῇ   (120)
καρδίᾳ μου, καὶ ταπείνωσιν ἐν τοῖς διανοήμασί μου, καὶ ἀνάκλησιν ἐν ταῖς
αἰχμαλωσίαις τῶν λογισμῶν μου. Δώρησαί μου κατώδυνον καὶ ἐπίπονον
διάνοιαν. Παράσχου μοι, Κύριε, δάκρυα μετανοίας καὶ κατανύξεως, ἵνα
ἀδιαλείπτως βρέχω καὶ τὸ πρόσωπον καὶ τὸ στῆθος καὶ ὅλον τὸ σῶμά μου
λούω καθ’ ἑκάστην ἡμέραν καὶ πᾶσαν ὥραν, μᾶλλον δὲ ἵνα πλύνω νοερῶς   (125)
τοὺς ἁγίους σου πόδας ὥσπερ ἡ πόρνη πεποίηκε, καὶ καταφιλῶ τούτους
ἐρωτικῶς διὰ τῶν ἐμῶν ἐκ καρδίας στεναγμῶν τε καὶ ὀδυρμῶν. Καὶ φώτισον
τὰ διανοήματα καὶ τὰ ἐνθυμήματά μου ἐν τῷ πλήθει τοῦ ἐλέους σου ἵνα
εὐχερῶς δυνήσωμαι ἀντιστῆναι πρὸς τὰς μεθοδείας τοῦ διαβόλου.
    Δεινῶς γὰρ ἐπολιορκεῖτο τὸ τῆς διανοίας μου ἄστατον, κατασπῶν καὶ   (130)
κατασύρων τυραννικῶς εἰς ῥεμβασμοὺς καὶ αἰχμαλωσίας ἀνωφελεῖς
καί—εἴθε μή—εἰς ἀτόπους εἴδωλά μοι πορνείας παριστῶν τρόπῳ δῆθεν
ἐξομολογήσεως καὶ τὰ λυπήσαντα πρόσωπα μετὰ λύπης καὶ μνησικακίας,
ἐξεικονίζων καὶ εἰδωλοποιῶν κατὰ πρόσωπον ὡς παροῦσι τοῖς μὴ οὖσι διὰ
τῶν λογισμῶν μου μάχεσθαι καὶ φιλονεικεῖν ἀναπείθων.   (135)
    Ἀλλὰ σύ, Κύριε, ὁ δυνατὸς ἐν ἰσχύει, ἐνδυνάμωσον καὶ ἐνίσχυσον καὶ
στῆσον τὸ τῶν λογισμῶν μου πλανώμενον, ὅπως ὑπεράνω τούτων διὰ τῆς σῆς
κατὰ διάνοιαν βοηθείας καὶ ἀντιλήψεως γενόμενος, δυνηθῶ καθαράν σοι
καὶ ἀρέμβαστον καὶ ἀναιχμαλώτιστον προσενεγκεῖν σοι δέησιν καὶ ἀναλαβεῖν
ἄφεσιν δι’ αὐτῆς τῶν πολλῶν μου ἁμαρτημάτων.   (140)
    Σὺ γάρ, δέσποτα, εὔσπλαγχνος καὶ ἀγαθὸς καὶ πλούσιος ἐν ἐλέει ὑπάρχων,
οἶδας δωρεὰν χαρίζεσθαι τοῖς εἰλικρινῶς αἰτοῦσι χαρίσματα καὶ ἰάματα, καὶ
ἀοράτους πολέμους ἐπικουφίζειν διὰ τῆς ἐπιπόνου καὶ ἐπιμόνου προσεδρείας.
Καὶ ὢ τῆς ἀφάτου σου εὐσπλαγχνίας· Πῶς εἰς μισθὸν ἀντιλαμβάνεις ἃ δωρεὰν
παρέχεις τοῖς μετὰ ταπεινώσεως κρούουσιν; Αὐτὸς γὰρ ἔφης, φιλάνθρωπε, ὅτι   (145)
«ὁ αἰτῶν λαμβάνει καὶ ὁ ζητῶν εὑρίσκει καὶ τῷ κρούοντι ἀνοιγήσεται».
Ἄνοιξον δὴ κἀμοί, Κύριε, τὴν θύραν τοῦ σοῦ ἐλέους, μετὰ πεποιθήσεως
ἀναιδῶς κρούοντι, καὶ ἀξίωσόν με τῆς σῆς ἀδιαδόχου χαρᾶς καὶ τῆς ἀλήκτου
εὐφροσύνης, ἵνα ἀκαταπαύστως προσφέρω σοι θυσίαν ζῶσαν ἁγίαν ἐπὶ τὸ
νοερόν σου θυσιαστήριον, μετὰ πάντων τῶν ἐκλεκτῶν σου, πρεσβείαις τῆς   (150)
ἀχράντου δεσποίνης ἡμῶν Θεοτόκου, καὶ πάντων τῶν ἀπ’ αἰῶνός σοι
εὐαρεστησάντων. Ἀμήν.



