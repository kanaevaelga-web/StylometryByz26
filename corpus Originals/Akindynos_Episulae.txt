
  Ὁρᾷς τὸν καρπὸν τῆς σιωπῆς τῆς ἐμῆς; σῶν γὰρ ἱερῶν γραμ-   (2)
μάτων, εἶθ’ ὅπως τούτων τεύξομαι ἀμηχανῶν, ταύτην εἶδον τὴν μη-
χανήν, ἐπειδή σε τῷ γράψαι οὐχ οἷός τ’ ἐγενόμην κεκινηκέναι
γράψαι καί, ὡς ἔοικεν, οὐ κακῶς εἶδον ταύτην. ἦλθε γὰρ δή μοι τὰ   (5)
γράμματα, ἐκεῖνο καὶ μόνον ἀφορμὴν τῆς ἀφίξεως ἐπιδεικνύντα καὶ
πρόφασιν, τὴν σιωπὴν τὴν ἐμήν. σὺ δέ μοι δοκεῖς ὑπὸ τῆς
μεγάλης παρ’ Ἰταλοὺς πρεσβείας—ἤ, εἰ βούλει γε, τῆς ὑψηλῆς
στιβάδος—ἄνω γενέσθαι πολὺ καὶ τῶν καθ’ ἡμᾶς λογισμῶν ἐκδη-
μῆσαι. οἷα γὰρ καὶ συλλογίζῃ καὶ φῂς ἡμᾶς, οἶμαι, τῇ τούτων ἀ-   (10)
προσμάχῳ δυνάμει συμποδίζειν τοσοῦτον, ὁπόσον οὐδ’ Ἡρακλῆς
ἐκεῖνος τοὺς ὑπ’ αὐτοῦ δεθέντας· ἐγκαλεῖν μὲν γὰρ ἐμέ σοι τὸ μὴ
γράφειν ἐθέλειν, εἶτα τοῦτο προφέροντα σιωπᾶν αὐτὸν καὶ τῇ σιγῇ
σε τὸν ὅτι μὴ γράφειν ἐθέλεις ἡμῖν κακιζόμενον προδήλως ἀμύνε-
σθαι, τοῦτο δὲ εἶναι ἀνδρὸς αὐτοῖς ἑαυτὸν οἷς ἐγκαλεῖ τινι τῶν ἄλλων   (15)
ὑποτιθέντος καὶ τοῖς οἰκείοις, φασίν, ἁλισκομένου πτε-
ροῖς, καὶ ἐπὶ τούτοις τὸ ἑκατέρωθεν ἄφυκτον· εἰ μὲν οὐδέν τι φαῦλον
παρ’ ἡμῖν ἡ σιωπή, τί δή σοι σιωπῶντι μεμφόμεθα; εἰ δὲ τοιοῦτο καὶ
ἥκιστα προσῆκον οἷς πάρεστι σύνεσις, πῶς αὐτὸς ἐμαυτόν σοι
σιωπῶντα παρέχω, καὶ ταῦτα ὄντι κορυφαίῳ τῶν φίλων, καὶ ὅλως   (20)
τιμῶ τὸ πρᾶγμα;
  Ταῦτά σου τὰ ἰσχυρὰ καθ’ ἡμῶν καὶ ἡ ἄμαχος, ὡς αὐτὸς κα-
λεῖς, δύναμις οὐκ οἶδ’ ὅπως ἄμαχος, εἰ μὴ τοιαῦτα εἶναι ἀνάγκη τὰ
πράγματα ὁποῖά τις ἂν ὀνομάσαι θελήσαι, ἢ λήθης ἐγὼ πόμα πιὼν
ἐπιλέλησμαι τῶν πρότερόν μοι πρὸς σὲ γεγενημένων· ὃ σύ μοι   (25)
δοκεῖς παθὼν Ἰταλικοῖς φαρμάκοις, ἀφωνίαν ἐμοὶ πρὸς σεαυτὸν
ἐγκαλεῖν. εἰ μὲν γάρ με πρὸς σὲ σεσιγηκέναι φάσκεις τῇ γε σαρ-
κίνῃ γλώττῃ καὶ τοῖς περὶ τὴν γλῶτταν πρὸς τὸ λέγειν ὀργάνοις καὶ
ἔστι τοῦτο ἀδίκημα, εἴ τις ἐκ Βυζαντίου τοῦτον τὸν τρόπον μὴ δια-
λέγοιτο τοῖς ἐν Θεσσαλονίκῃ, ἀδικεῖν ὁμολογῶ καί, εἴ τις ἔστι τῶν   (30)
ἀδυνάτων δίκη, λάμβανε παρ’ ἐμοῦ τουτὶ μὴ δυνηθέντος· εἰ δὲ τὸ
γράφειν λέγειν καλεῖς ἐνταῦθα, τὸ δὲ μὴ γράφειν σιγᾶν, πάλαι
παρὰ σοὶ γράμμαθ’ ἡμέτερα γέμοντα θαυμαστῆς διαθέσεως, ἅ σοι
φέρων κατέπλευσεν ὁ γενναῖος Γεώργιος καὶ ἐνεχείρισέ γε. τοῦτο
γὰρ ἡμᾶς ἐδίδαξαν ἕτεροι καὶ αὐτὸς ὁ Γεώργιος, σοῦ γε   (35)
ἡμῖν δηλῶσαι μηδὲ τοῦτο ἐθελήσαντος, καὶ γεγόνασιν ἕτεροι πρὸς @1
ἡμᾶς ἐφ’ οἷς οὐκ εἰλήφασι τοῦ εἰληφότος εὐγνωμονέστεροι. καὶ εἰ
μὲν εἰς οὐδενὸς μοῖραν ἐτίθεις, ὦ σοφὴ κεφαλή, τὰ ἡμέτερα, ἡμεῖς
μὲν ἂν τοῦτ’ ἴσως οὐκ ἀλύπως ἐφέρομεν, ὑπὸ χεῖρα τελοῦντες τῆς ἐν
ψυχῇ μοχθηρίας, σὺ δ’ ἠκολούθεις ἂν τῇ διανοίᾳ σαυτοῦ, ὃ μηδενὸς   (40)
ἐποιοῦ, πρὸς τοῦτο μηδὲ φθεγγόμενος· νῦν δὲ ὃ φαίνῃ θέλων ὑπάρ-
χειν σοι καὶ λυπεῖ μὴ λαμβάνων, τοῦτ’ αὖθις φαίνῃ τοῦ παντὸς ἀπα-
ξιώσας λόγου. κἀνταῦθα δή σοι τὰ καθ’ ἡμῶν ἐπάνεισι δίκτυα μετὰ
προσθήκης· εἰ μὲν εὖ ποιῶν ἐσίγας καὶ φιλοσόφως, τί τοῖς ταῦτά σοι
δοκοῦσι προῃρῆσθαι φιλοσοφεῖν ἐγκαλεῖς; εἰ δὲ ἀφιλοσόφως καὶ   (45)
τοῖς φίλοις ἐπιζημίως καὶ οὐδ’ ἀνθ’ ὧν ἠδικημένος ἔφθης ἀμυνόμε-
νος τὸν προηδικηκότα—ἦν γὰρ ἂν τοῦτο μέτριον καὶ τῶν εἰκότων ἐν-
τός—τί ταῦτα παρρησιάζῃ καὶ προφέρεις ἡμῖν ὡς ἀναίτιος καί,
βρύων αὐτὸς ἕλκεσιν, ἄλλους πειρᾷ θεραπεύειν; εἰ
δ’ ἑτέροις γεγράφαμεν ἄνευ τοῦ καί σοι προγεγραφέναι τούτων,   (50)
οὐδὲ σὺ φαίνῃ σιγήσας πλὴν ἐμοῦ γε πρότερον πρὸς τοὺς ἐνταῦθα
φίλους, οἳ παρὰ σοῦ τι λαβεῖν καὶ αὐτὸν ὑπολαμβάνοντές με, τά τε
σφίσιν ἐπεσταλμένα κοινοῦσθαι δεῖν ᾤοντό μοι, καὶ δὴ καὶ ἐδί-
δοσαν, ὡς τοῦ αὐτοῦ κρατῆρος τῆς σῆς ἑαυτοῖς κοινωνοῦντι φιλίας,
καὶ ἃ δὴ λαβὼν εἴην αὐτὸς ἀπῄτουν· τὸ δ’ ἀληθὲς ἐγνωκότες, λυπου-   (55)
μένοις ἐῴκεσαν καὶ μεταμελομένοις ὅτι λαβεῖν ὡμολόγησαν, ὡς ἂν
ἐμοὶ τοῦ τοιοῦδε λυπηροῦ πεφυκότος.
  Ὥσθ’ οἷς ἡμᾶς κρίνειν ἔγνως, τούτοις σαυτὸν κατακρίνεις καί,
εἴ τινι προσήκει, σοὶ μάλιστα προσήκει τὸ τοῖς οἰκείοις
ἑαλωκέναι πτεροῖς. ἐγὼ δέ, ὡς ἔοικεν, εἴτ’ ἐσιώπησα, εὖ   (60)
ποιῶν ἐσιώπησα, θηράσας τῇ σιγῇ τὸ ποθούμενον, εἴτ’ οὐκ ἔδει με
σιγῆσαι, οὐκ ἐσιώπησα, μᾶλλον δὲ ἑκάτερον, καὶ γράψας καὶ σιω-
πήσας· ᾗ μὲν ἔδει με γράψαι οὐκ ἐσιώπησα, ᾗ δὲ σιγῆσαι οὐκ
ἔγραψα. πρὸς τῆς ἀμάχου δυνάμεως τῶν κομψῶν ἐκείνων καὶ σα-
θρῶν συλλογισμῶν, πρὸς αὐτῆς τῆς ὑψηλῆς στιβάδος ἀφ’   (65)
ἧς τὰ ὄντα διασκοπεῖς καὶ τῆς καθαρωτάτης ἐμφορῇ θεωρίας ἀνα-
χωρήσας τοῦ σώματος, ἄλυτα ταῦτα καὶ μηδὲν πρὸς ἐμαυτοῦ μοι
καταλιπόντα φάναι;
  Ἀλλὰ ταῦτα μὲν ἀντεπαίξαμεν παίζοντι καὶ ἀστεϊζομένῳ
πρὸς φιλίας ἁπλότητα, ὃ δ’ οὐκ ἔθ’ ἡμῖν ἐπιτρέπει παίζειν οὐδ’ ἀ-   (70)
στεΐζεσθαι, τὰ λυπουμένων δὲ λύπῃ κατεσχημένους ἐξαναγκάζει
λέγειν, περὶ τούτου δή σοι τὰ εἰκότα καὶ μικρὰ προσοισόμεθα, ἵνα
μήθ’ ὑπὲρ ὧν ἡμῖν πᾶν ὁτιοῦν κινδυνεύειν προσῆκε, ταῦτα καὶ τῆς @1
ἐν ὀλίγοις λόγοις φροντίδος ἀπαξιώσωμεν, μήτε πάνυ πέρα τῶν
ἐπιστολιμαίων ὅρων ἐκτείνωμεν, καὶ ταῦτα μέντοι τῆς φιλίας αὐτῆς   (75)
οὐχ ἧττον παρακαλούσης. ὑπὲρ ἧς πάντα καὶ λέγειν δεῖ καὶ πράτ-
τειν ἐξ ὧν ἂν σῴζοιτό τε τοῖς ἔχουσι καὶ προσεπαύξοιτο.
  Λυπεῖ με, ὦ βέλτιστε—πῶς δοκεῖς; —καὶ ταράττει τὸ μήπω σε
πεπαῦσθαι τῆς κατὰ τῶν θεοφιλῶν ἀνδρῶν βλασφημίας καὶ μάχης·
τῶν ἀτέχνως εὐσεβῶν, τῶν ἁπλῶς Χριστιανῶν, τῶν ἀκτημόνων, τῶν   (80)
ἀπραγμόνων, τῶν ὃ τοῖς αὐτῶν ἡ γῆ σώμασι, τοῦτο ταῖς ψυχαῖς τὸν
οὐρανὸν ἐχόντων, τῶν οἵων τε ὄντων λέγειν μετὰ τοῦ θείου Παύλου—
ἢ μετ’ ἐκεῖνον, ἂν ἐκεῖνο λυπῇ σε—οὐδὲν ἐπιστάμεθα πλὴν
Χριστὸν καὶ τοῦτον ἐσταυρωμένον. καὶ οἶμαι δαίμων τις
φθονερὸς καὶ πολέμιος ἀρετῇ καὶ καλοκἀγαθίᾳ, μὴ ἐνεγκὼν τὴν ἐν   (85)
τούτοις ὑπόλοιπον τοῦ Χριστοῦ καὶ τοῦ εὐαγγελίου τῷ βίῳ κα-
θαρωτέραν μοῖραν καθορᾶν ὑπομένουσαν, ταῦτα πάντα κινεῖ τε καὶ
πραγματεύεται, ἵνα δὴ καὶ τούτων διαβληθέντων τῇ τῶν πολλῶν
ἀκρισίᾳ καὶ μισηθέντων, πρὸς μηδὲν ἔτι βλέπειν ἡμῖν ᾖ καλοῦ τε
καὶ σπουδαίου παράδειγμα, καὶ οὕτως, εὑρὼν τὴν πᾶσαν ἐκεῖνος   (90)
χώραν κενὴν τοῦ βελτίονος, καταπυκνώσῃ τῷ χείρονι καὶ τῆς
οἰκείας ἔχῃ τοῦ λοιποῦ πονηρίας ἀπολαύειν ἀνέδην. δοκεῖ δέ μοι τοῦ
παντὸς δήπου πεσεῖσθαι σκοποῦ ὁ ἐπίβουλος τῇ τοῦ Χριστοῦ δυνά-
μει, καὶ ἀντὶ τοῦ τοὺς διαβαλλομένους—ὃ βούλεται—τὸν διαβάλ-
λοντα βλάψειν, ἑαυτὸν προβεβλαφώς.   (95)
  Ἃ τοίνυν ἔγραψεν ὁ Αἰγύπτιος Ἄμασις πρὸς Πολυ-
κράτη τὸν Σαμίων μὲν τύραννον, φίλον δὲ αὐτῷ πεφροντισμένον
ὄντα, ταῦτα κἀγώ σοι γράφω τῇ φιλτάτῃ κεφαλῇ. ἐκεῖνος ἄγαν
ἰδὼν εὐτυχοῦντα τὸν Πολυκράτη καὶ μηδαμοῦ πταίοντα τῶν πρατ-
τομένων, καὶ λογισάμενος τὴν ἄκρατον εὐημερίαν, ὥσπερ ἰατρῶν   (100)
παῖδες τὴν εὐεξίαν, οὐκ εἶναι ἀσφαλεστάτην, καὶ πρὸς λόγον τῆς
ἀναβάσεως καταπίπτειν εἰς τὴν ἐναντίαν τύχην πεφυκέναι τὸν ὑ-
ψωθέντα, γράφει μὲν πρότερον ἅπαν ποιῆσαι τὸν Πολυκράτην ὅπως
αὐτῷ τις ἀπαντήσει καὶ δυσπλοΐα. εἶτα μὴ γενομένου τούτου, καίτοι
Πολυκράτους καὶ βουληθέντος καὶ πράξαντος—ἔδει γὰρ αὐτόν, ὡς   (105)
ἔοικεν, ἀπολωλέναι—ἐπὶ τούτοις Ἄμασις αὐτῷ πέμπει οὐκ ἔτι
φίλια γράμματα, τῆς δ’ ὑπαρχούσης φιλίας διαλυτήρια πρόφασιν,
ἵνα μὴ φίλος ὢν αὐτῷ μεγάλης ἀνάγκην ἔχῃ κοινωνεῖν δυστυχίας,
πάντως μὲν γὰρ ἂν δυστυχῆσαι Πολυκράτη τὰ μέγιστα, φίλου δὲ @1
μένοντος εἶναι μετέχειν ἐξ ἴσης τῶν τῷ φίλῳ παρόντων. ἐκεῖνος μὲν   (110)
οὖν οὐ πάνυ τί μοι δοκεῖ τὰ φιλικὰ τηρῆσαι πρὸς Πολυκράτην
ἐπειδήπερ οὐδὲ πάντῃ Πολυκράτης ἠπείθησε παραινοῦντι τῷ φίλῳ,
ἀλλά τις αὐτὸν ἦγεν ἀλάστωρ, ὡς ἔοικε, φιλονείκως εἰς ὄλεθρον·
ἐγὼ δέ, ὦ βέλτιστε, οὐχ ἧττον ἐμαυτῷ φίλον ὄντα ἢ Πολυκράτης
Ἀμάσιδι—ἂν ἄρα καὶ καταδέχῃ τὸ κοινὸν τοῦτο λέγω—οὐ θαυ-   (115)
μαστῇ τύχῃ βλέπων κατ’ ἐκεῖνον ἠρμένον, ἀλλὰ μεγάλην περὶ τὰ
βέλτιστα καὶ θεοφιλέστατα ἐπιδεικνύμενον ἀγνωμοσύνην, παραι-
νῶ μέν σοι μὴ περαιτέρω χωρεῖν, ἀλλὰ καί, οἷς νῦν εὐγνωμονή-
σεις, ἀφανίσαι τὰ πρότερα. τούτου δὲ μὴ γεγονότος—οἶμαι μέν
σε μέγα ἐπιγελάσειν, εἰ τηλικοῦτος ὢν παρὰ τοιοῦδε τηλικαῦτα   (120)
ἀκούοις, ἐγὼ δὲ τὸ ἐμαυτοῦ καὶ λέξω καὶ μετὰ ταῦτα δράσω, ὅπως
ποτ’ ἔχοις αὐτός—ἀποστήσομαί σου τῆς προτέρας φιλίας, μᾶλλον
δὲ τοῦ μὲν φιλεῖν οὐδαμῶς, τοῦ δ’ ἐπαινεῖν ἃ πράττεις, δεδιὼς μήπου
τι πάθῃς Πολυκράτους οὐκ ἔλαττον, κἂν μὴ ταὐτὸ Πολυκράτει, κἀγώ
σοι κοινωνεῖν τοῦ πάθους ἀναγκασθῶ· οὐ γὰρ ἐκείνῳ μὲν εἶχε φθο-   (125)
νεῖν τὸ δαιμόνιον διὰ τὴν μείζω τύχην, σὲ δὲ Θεὸς ἀπο-
δέξεται, τοῖς ἑαυτοῦ τοιαῦτα καὶ δούλοις καὶ φίλοις ἐπηρεάζοντα,
ἵνα μὴ λέγω μεῖζον καὶ τῶν ἐκείνου νόμων· ἀλλ’ οὐκ ἐρῶ γε τὸ πᾶν,
οὕτω γάρ σου τῆς φιλίας ἐξέχομαι, ὡς κισσὸν δρυὸς ἡ τραγ-
ῳδία φησίν.   (130)

Григорий Акиндин. Письмо восьмое, к Варлааму
(8) <Τῷ Βαρλαὰμ>   

  Ἃ γέγραφάς μοι περιττά μοι δοκεῖ πρὸς γοῦν ἐμέ σοι γεγρά-   (2)
φθαι, ταυτὶ γάρ μοι πρῴην καὶ ἀπὸ στόματος εἶπες καὶ οὐκ ἐπε-
λαθόμην. ὅτι δὲ κἀγώ σοι τὰ περὶ θεολογίας οὐ σφόδρα ἐναντιοῦμαι,
ἀλλὰ τῆς ἐξ ἀρχῆς ἐπηρείας ἕνεκα τῶν θείων ἡσυχαστῶν καὶ τῆς   (5)
περιεργίας ἀκριβῶς ἐπηρείας ἕνεκα τῶν θείων ἡσυχαστῶν καὶ τῆς
κατὰ τοῦ Παλαμᾶ περὶ θεολογίας περιεργάζεσθαι· ἀπίθανον γὰρ
ἐκεῖνον τὸν ἄνδρα αἱρετικὸν φανῆναι, ὃ σὺ σπουδάζεις αὐτοῦ κατα-
γνῶναι τὴν ἐκκλησίαν πεῖσαι. σὺ δ’ οἶμαι, πικρότερον ἐκείνῳ @1
ἐπιτιθέμενος, μὴ λαμπρότερον αὐτὸν ἐπιδείξῃς οἷς ἔγκεισαι· καὶ   (10)
ὅσῳ τοιοῦτον ἐπιδείξῃς ἐκεῖνον, τοσούτῳ σεαυτὸν τοὐναντίον, ὁ γὰρ
ὀρύσσων, φησί, βόθρον τῷ πλησίον αὐτοῦ ἐμ-
πεσεῖται εἰς αὐτόν. διὰ τοῦτο δή σοι φίλος ὢν πρὸς ἀλήθειαν
καὶ οἰκειούμενος τὰ σά, κατὰ τὴν παροιμίαν, συμβουλεύω
μὴ οὕτως ἄγαν ἀνδρὸς πολλὴν δόξαν ἔχοντος εἰς εὐσεβείας λόγον   (15)
καὶ βίου θεοφιλοῦς καταφέρεσθαι, καὶ ταῦτα παρὰ τοὺς θείους
νόμους· πρὸ γὰρ ψήφου συνοδικῆς ὀνομάζειν τινὰ φανερῶς αἱ-
ρετικὸν καὶ ἀναθεματίζειν οὐ κανονικόν, εἰ καὶ δοκεῖ τοιοῦτος. εἴ τοι
δὴ φίλῳ καθαρῷ καὶ ἀδόλῳ μεμάθηκας πείθεσθαι τὰ δέοντα πεί-
θοντι, τὰ μὲν ἐπὶ Παλαμᾶ μετριώτερος γίνου, τὰ δὲ περὶ προσευχῆς   (20)
καὶ ὅσα τῆς τοιαύτης διδασκαλίας ἐστίν, ἵνα μὴ τῆς ἀωρίας λέγω
καὶ ματαιοπονίας, πυρὸς τροφήν σοι καλὸν προθυμηθῆναι θέσθαι·
εἰ δὲ μή, τὰ τελευταῖα καὶ ἄκαιρά σοι δοκοῦντα τῆς ἐμῆς
ἐπιστολῆς ἐκεῖνα οὐκ ἄκαιρα, οἶμαι, τὸ μέλλον ἀποφανεῖ.

Григорий Акиндин. Письмо девятое, к Варлааму
<Τῷ Βαρλαὰμ>   
  Τὴν μὲν τοῦ συλλογισμοῦ φύσιν, οὐ παντὸς ἀλλὰ τοῦ ὀρθοῦ καὶ   (2)
ἀναγκαίου, ἄμαχόν τινα ἔχειν δύναμιν οὐκ ἀπειθῶ· σὲ δέ—πῶς ἂν
εἴποιμι εὐλαβῶς; —οὐ πάνυ τι πείθομαι πανταχοῦ τηρεῖν αἱρεῖσθαι
τὸ καθαρῶς ἀναγκαῖον καὶ ἀψευδὲς ἐν τῷ λέγειν, καὶ διὰ τοῦτο οὐδ’   (5)
ἄμαχον. αὐτίκα τοίνυν σοι μὲν δοκεῖ τὸ πείθειν ἀπὸ τῶν δοκούντων
ἔχειν τῷ πειθομένῳ μόνον τὴν γένεσιν, ἐγὼ δ’ ἂν φαίην, οὐκ ἀπὸ τῆς
ἀληθείας οἶμαι, καὶ τὸν ἀποδεικνύντα πείθειν καὶ τὸν διδάσκοντα
ὧν οὐδὲν οἶδεν ὁ ἀκροώμενος, ἀλλ’ ἅπαν μαθὼν ἀπ’ ἀρχῆς τὸ πρὶν
ἀγνοούμενον, ἢ γνῶσιν ἔσχεν αὐτοῦ ἧς ἑτέραν οὐκ εἶχεν, ἢ ἀπὸ δό-   (10)
ξης εἰς δόξαν μετέπεσε τῆς ψευδοῦς τὴν ἀληθῆ· ὅ μοι κἀγὼ δοκῶ
πρὸς σὲ πεποιηκέναι, καὶ σὺ καλῶς πεποιηκὼς ἐπείσθης, εἰ καὶ μὴ
ὁμολογεῖν ἐθέλεις. οἰηθεὶς γάρ, ὡς ἔοικε, πρότερον οὐ σοφῶς, ἐμοὶ
δοκεῖν, οὐδὲ τῆς ἀληθείας στοχαστικῶς, εἰ πᾶσιν ἐπιχειροίης, @1
θαυμαστός τις φανεῖσθαι καὶ παρὰ πᾶσιν εὐδοκιμήσειν, εἰ ἅ   (15)
σοι δοκοῦσιν ἕκαστοι φρονεῖν ἡμαρτημένως ἐπανορθοῦσθαι πειρᾷ
ὥσπερ τις ὢν Σωκράτης, μᾶλλον δὲ αὐτὸν Σωκράτην ἀτεχνῶς ἐκεῖ-
νον ἀπεργάσασθαι σαυτὸν ἀτόπως ἐπιθυμήσας, καὶ διὰ τοῦτο
ἠρεμεῖν οὐ δυνάμενος, ἐπέθου τοῖς Ναζιραίοις μετὰ τοιούτου
φρονήματος, μεθ’ οἵου περ ἂν ὁ ἐκ Θεοῦ κατελθών. καί πού τι καὶ   (20)
τοιοῦτο πρὸς ἡμᾶς ἀπεφθέγξω, λέγοντας ἀπὸ φιλίας γνώμης καὶ
συμβουλεύοντας τὰ σαυτοῦ σοι δεῖν πράττειν καὶ οἷς οὐδεὶς παρ’
οὐδενὸς ἀπαντήσεται ψόγος, καὶ μὴ πάνυ τ’ ἀλλότρια σπουδάζειν
περιεργάζεσθαι πράγματα, ᾧ δήπου μὴ ψόγον μόνον δοκεῖν ἀλλά
που καὶ κίνδυνον ἕψεσθαι καὶ τὰς τούτων αἰτίας. πρὸς σὲ μόνον   (25)
ἔλεγον οὕτω τό τε προσῆκον, ὁ δ’ οὐκ ἐπείθου, καὶ πολλάκις τοῦθ’
ἡμῶν εἰργασμένων μετὰ παντὸς τοῦ φιλικοῦ καθήκοντος καὶ
φιλανθρώπου, σὺ μᾶλλον ᾤδεις τὸ φρόνημα καὶ τελευτῶν οὕτως
ἀκράτως ἔσχες σαυτοῦ καὶ κούφως, ὡς καὶ λόγοις μακροῖς παρα-
δοῦναι προσευχὴν καὶ φόρτον διδασκαλίας ἀήθη καὶ παν-   (30)
τάπασιν ἄκαιρον τοῖς ἀμαθῶς καὶ ἀτέχνως μετιοῦσι τὰ θεῖα, τοῦτο
δ’ ἐστὶ πιστῶς τε καὶ τοῖς θείοις ἑπομένως τῆς προσευχῆς κανόσι·
σὺ δ’ ὥσπερ τινὰ φῂς παρὰ τοὺς τῆς θεολογίας χαρακτῆρας καὶ τύ-
πους θεολογεῖν, οὕτω παρὰ τοὺς χαρακτῆρας καὶ τύπους τῆς ὑπὸ τῶν
ἄνωθεν ἱερῶν ἀνδρῶν παραδοθείσης ἡμῖν προσευχῆς, περὶ προσ-   (35)
ευχῆς καὶ τελειότητος ἀνθρωπίνως διδάσκεις, εἰ καὶ πάνυ σοφῶς
καὶ περιττῶς διδάσκεις. ποῦ γάρ ποτε συνέστη προσευχὴ διὰ συλ-
λογισμῶν καὶ συνεχῶν τῶν “ἄρα”; ταυτὶ μὲν οὖν οὐ νῦν μηκύνειν
καιρός.
  Σὺ δὲ ἐντεῦθεν εἰς πολέμους κατέστης καὶ μῖσος καὶ μῆκος   (40)
ἐρίδων ἀδιεξόδευτον, ὅπερ ἐγὼ προορώμενος ἐξ ἀρχῆς καὶ φίλος ὢν
ἀληθής, ἐπετίμων καὶ συνεβούλευόν σοι τὰ τοιαῦτ’ εὐλαβεῖσθαι, εἰ
βούλοιο φιλοσοφεῖν, φιλοσοφίας εἶναι καὶ πηγὴν καὶ ταμίαν τὴν
εἰρήνην νομίζων. εἰ δέ σοι νῦν ὁ λόγος, ὡς σὺ φῄς, ὑπὲρ τῆς εὐσε-
βείας, ἀλλ’ ἐκεῖνά γε οὐδ’ ἂν αὐτὸς εἴποις ὑπὲρ τῆς εὐσεβείας, ἀλλ’   (45)
οὐκ οἷδ’ οὗτινος, εἰ μὴ φιλονεικίας. εἶτα τίς οἶδεν εἰ καὶ τὸ νῦν
ἀληθές, μήπω παρόντος τοῦ διαβαλλομένου; ἐγὼ γὰρ ὁρῶν εἰς τὰ
πράγματα, ὀκνῶ καὶ δέδοικα περὶ σοὶ μᾶλλον ἢ τῷ καθ’ οὗπερ ἧκες.
σκόπει γάρ· πρὸς τοὺς ἀναχωροῦντας ἦρξας ἐνταῦθα τοῦδε τοῦ πολέ-
μου καὶ τῆς περιεργίας μεθ’ ὑποκρίσεως, πράγματος ἀφιλοσοφω-   (50)
τάτου· εἶτα οὐκ ἔστης μέχρι τῶν τότε σοι κακουργηθέντων, ἀλλὰ καὶ
κομψοῖς ταῦτα παραδεδώκεις λόγοις καί τινα αἵρεσιν ἦρας εἰς ὕψος
τῷ λόγῳ· τὰς εἰσπνοὰς καὶ τὴν καρδίαν καὶ κλόνον σπλάγχνων καὶ @1
ταραχὴν ἐκωμῴδησας, τὴν ἐκ τοῦ φιλοθέως ταῦτα τῇ ψυχῇ συν-
διατίθεσθαι πρὸς τὰ θεῖα διέγερσιν—ἀσυνέτως, οἶμαι, μᾶλλον ἢ   (55)
συκοφαντικῶς—κλόνον ἀποκαλῶν καὶ πάθος οὐκ ἀγαθόν, καὶ τὴν
Μασσαλιανῶν δυσσέβειαν ἀδικώτατα παραλαβών, ταῦτ’ ἐκείνῃ
συνέπλεξας· εἶτα συνθεὶς πάντας τούτους τοὺς λόγους ἐπὶ τῷ περὶ
τοῦ φωτὸς καὶ τῆς θεολογίας, ὃς ἀπὸ τῶν εἰσπνοῶν κακῶς ἀπετέχθη
καὶ κλόνων καὶ πανούργως προὐτέθη τῶν τεκόντων τὸ τέκνον, ἤγαγες   (60)
εἰς τὴν ἁπασῶν ταύτην ἐκκλησιῶν μητέρα.
  Εἰ μὲν οὖν οὐ δοκεῖ σοι, τούτων οὕτως ἐχόντων καὶ κατεσκευ-
ασμένων, πάντας σχεδὸν ἐκείνῳ κατὰ σοῦ συστήσεσθαι
καὶ ἀμαθεῖς καὶ σοφούς—ὥσπερ οὖν οὐδὲ δοκεῖ—οὐ καλῶς, οἶμαι,
τοῦτό γε οὐδ’ ἀληθῶς σοι δοκεῖ. διατί; ὅτι σὺ μὲν ἦρξας πολέμου τοῦ   (65)
κατὰ τῶν σπουδαίων, ὁ δέ σοι μὲν ἀντιλέγειν, τοῖς δὲ ἀμύνειν πολε-
μουμένοις προθυμηθείς, οὐ παροπτέος αὐτοῖς. ἔπειτα εἰ μὲν τὰ πρὸς
τὸ δόγμα ἐκείνου μόνον τὸ περὶ τοῦ ὑπὸ τὴν θείαν φύσιν ἀκτίστου
καὶ ὑπερουσίου Θεοῦ καὶ ληπτοῦ σωματικοῖς ὀφθαλμοῖς, ἃ φῂς
ἐκεῖνον γράφειν, δεῦρ’ ἀγαγὼν ἐδείκνυς τοῖς κυρίοις τῶν ψήφων,   (70)
τἆλλα δὲ ὑπεξῄρεις, μετριώτερον ἂν ἦσθα περὶ σαυτοῦ βεβουλευ-
μένος, οἶμαι, καὶ συνετώτερον, ἤ, ὡς ἂν σὺ φαίης, οἰκονομικώτερον·
νῦν δὲ πάντα ὁμοῦ δεδωκώς, τῇ τούτων ἀκαιρίᾳ ἐκνευρίζεις κἀκεῖνα.
χωρὶς δὲ τούτων, οὐχ ὁμοίως σοί τε προσέξουσιν ἡ ἐκκλησία κἀ-
κείνῳ, καὶ διὰ τἆλλα πάντα· ἔδει γάρ σε εἰδέναι μὴ μόνον λογο-   (75)
γραφεῖν καὶ πλέκειν συλλογισμούς, ἀλλὰ καὶ ὅπῃ δέοι τοῦτο ποιεῖν,
καὶ τίνα, καὶ ὅθεν ὡρμημένον, καὶ σκοπεῖν πρὸς τὰ κρατοῦντα ἤθη
παρ’ οἷς ὢν ταῦτα κινεῖς ἀνέδην.
  Ἅ σοι μέν, οἶμαι, ἠγνόητο, ἐγὼ δέ σε ἀδόλως φίλος φίλον ἐδί-
δασκον ἅ σοι συμφέρειν ἡγούμην, καὶ ἦν τοιαῦτα ὡς ἔοικεν. ἐπεὶ δὲ   (80)
οὐκ ἤκουες, ἀλλ’ ᾤου ληρεῖν μὲν ἐμέ, σαυτὸν δὲ πάντα τῷ “ἄρα”
δυνήσεσθαι, ἡσυχίαν ἠγάπων, ἀλλά με ἀμεριμνεῖν οὐ διὰ τέλους
εἴα τὸ τῆς φιλίας κέντρον μετὰ τῆς ἀληθείας. πάλιν τοίνυν ἡπτόμην
σου καὶ πάλιν ἐπετίμων ἠρέμα· καὶ τοῦτο πολλάκις ἐποίησα, @1
ὥσπερ οἱ μουσικὴν ἁρμοζόμενοι νῦν μὲν ἐντείνων, νῦν δ’ ἀνιείς, τὸ   (85)
μὲν πάνυ σφοδρὸν ἀεὶ παραιτούμενος, ἠρέμα δὲ καθαπτόμενος, καὶ
ὅτε δ’ ἐντείναιμι, ὁ τόνος ἐπιεικής. ἦν γὰρ ἔτι ἀκινδυνώτερα καὶ ἧτ-
τον τοῦ τε παρὰ σοῦ τὰ τῆς ἱερᾶς ἡσυχίας ἀπολαύοντα κλύδωνος καὶ
σὺ τοῦ παρὰ πάντων, ἐμοὶ δοκεῖν, ἐσομένου μακρότερον.
  Ἐπεὶ δὲ ἐπὶ ξυροῦ, φασι, τὰ πράγματα ἔστησας, καὶ   (90)
γαληνῶς ἔχουσαν τὴν ἐκκλησίαν τῇ τοῦ Θεοῦ χάριτι, φθόνῳ τοῦ δι-
αβόλου δεινῷ ταράττετε κλύδωνι καὶ στάσει χαλεπῇ κατασείετε
οὐκ ἀνεκτὸν ἡγησάμην οὐδὲ καλὸν ἡσυχάζειν, ἀλλὰ πᾶν ὅ
τι ἂν οἷός τε ὦ καὶ εἰπεῖν καὶ ποιῆσαι καὶ τοὺς ἄλλους παρακαλέσαι
πρὸς τὸ παῦσαι μὲν τὸ θεσπέσιον φῦλον τὸ εἰς ἐμὲ γοῦν ἧκον ὑπὸ   (95)
σοῦ χειμαζόμενον, παῦσαι δὲ καί σε τῆς οὐκ ἀβλαβοῦς σοι φιλοτι-
μίας ταύτης καὶ φιλοπραγμοσύνης, διαλῦσαι δὲ τὸ κοινὸν τῆς
ὑμετέρας τῶν φιλοσόφων φιλονεικίας νέφος. ἐξ οὗ πάντα φθέγγεσθε
καὶ ὅθεν οὐχ ὁρᾶτε οἷ φέρεσθε, κατὰ κρημνῶν που πάντως καὶ
βαράθρων φερόμενοι.   (100)
  Ἆρά σοι καὶ νῦν δοκοῦμεν ἢ πράττειν ἢ λέγειν ἀνοικονόμητα;
ἐγὼ μὲν οὐκ οἶμαι. τά γε μὴν ἐν Βερροίᾳ καὶ Θεσσαλονίκῃ καὶ τῇδε
ἡμῶν, ὡς φῄς, λελυπηκότα τινὰς τῷ ἀνοικονομήτῳ, κολακεύειν μὲν
ἀγαπῶντα καὶ ψεύδεσθαί με, καὶ διὰ τοῦτ’ εἰρωνεύεσθαι, ἴσως ἂν
ἔρρωσέ τι καὶ φροντίδι παρέδωκε, καθαρᾶς δὲ τῆς ἀληθείας τὰ δυ-   (105)
νατὰ προαιρούμενον ἔχεσθαι, καὶ χαίρειν παρασκευάσειε. λόγοι
γὰρ σοφῶν ὡς βούκεντρα, σοφός τις εἶπε καὶ εὐδοκίμηκεν.
  Ὥστε εἰ ἐκ τῶν ἐμοὶ δοκούντων δεῖ με πείθειν ἐπιχειρεῖν
τὸν διαλεκτικῶς ἐπιχειροῦντα πείθειν, οὐ διαλεκτικῶς ἡμᾶς ἐπεχεί-
ρησας πείθειν, οὐ γὰρ ὡσαύτως ἐγώ τε καὶ σὺ περὶ τούτων φρονοῦ-   (110)
μεν, ἐξ ὧν με πάντως προσεδόκησας πείσειν. ἀλλ’, ὦ γενναῖε καὶ
μέγα φιλοσοφίας κράτος, δέχου με μόνον τὰ σαυτῷ συμφορώτατα @1
καὶ κάλει τὸν ἀφρονέστατον, νομίζων ὡς ἔστι λαθεῖν τι σπουδαῖον
πρᾶγμα καὶ τὸν σοφώτατον· ὅπερ ἂν ἴδῃ μετριοφρονοῦσα διάνοια,
ἐκτὸς αἰτίας ἐπισκοτούσης οὖσα.   (115)

Григорий Акиндин. Письмо десятое, к Варлааму
(10) Ἐκ τῶν ἐπιστολῶν Γρηγορίου μοναχοῦ τοῦ Ἀκινδύνου πρὸς Βαρλαὰμ   
τὸν φιλόσοφον ἐπὶ τῇ αὐτοῦ περιεργίᾳ κατὰ τῶν ἡσύχιον καὶ   
ἀνακεχωρηκότα ἐσπουδακότων βίον   

  Ἐγὼ νομίζων οὐχ ὕβριν εἶναι οὐδὲ προπηλακισμὸν εἴ   (4)
τις πρὸς ἄνδρα φίλον, ἢ καὶ ὁντινοῦν ἄλλον, θαρρεῖ τὴν ἀλήθειαν   (5)
σεμνῶς γε δήπου καὶ ὡς οἷόν τε μετ’ εὐφημίας, καὶ εἶπόν τι καὶ
λέγω πρὸς τὴν σὴν λογιότητα. λέγω δὲ δὴ ταῦθ’ ἅπερ ἡγοῦμαι
λέγων οὐ ψεύδεσθαι, οὐδέ σοί πω πείθομαι μὴ ὡς ὑπείληφ’ ἔχειν.
ὑπείληφα δέ—καὶ ὅπως οἴσεις μετὰ μακροθυμίας τοὺς ἀναγκαίους
καί μοί γε λόγους εἰπεῖν, ὥσπερ καὶ σὺ κελεύεις ἡμῖν τοῖς σαυτοῦ   (10)
τὰς ἀκοὰς παρέχειν, καὶ φέρομέν γε οὕτω τοὺς θαυμαστοὺς μυ-
κτῆρας καὶ τὴν πολλὴν ἀφροσύνην ἣν ἐγκαλούμεθά σοι—νομίζω
τοίνυν ἤ τοι φιλοδοξίᾳ καὶ φιλονεικίᾳ σε διῳδηκότα τοῖς ἱεροῖς ἀν-
δράσιν ἐπηρεάζειν, ἢ ἀγνοίᾳ καὶ ἀμαθίᾳ τῶν ἀρετῆς ἀγαθῶν,
ἐκεῖνο μὲν σκοπῶν ἐξ ἀρχῆς ἀφ’ ὧν εἶδον πολλάκις ἐπιχειρήσαντά   (15)
σε, ἃ μηδ’ αὐτὸς ἀρνήσῃ.
  Ὅτε γὰρ πρῶτον ἐλθὼν εἰς τὴν μεγάλην πόλιν πάντα μὲν
ἐσπούδασας κενὴν ἁπάσης παιδεύσεως ἀποδεῖξαι τὴν πόλιν. αἰσ-
χρῶς δὲ ἀπήλλαξας καὶ ὡς αὐτὸς ὑπὲρ σοῦ πολλάκις ἐρυθριάσας
οἶδα, τίς τότε ἦν ἀνάγκη τῶν ὑπὸ σοῦ πραγμάτων; τί δόγμα ἢ ἀρετῆς   (20)
ἢ θεότητος ἐπλημμελεῖτο; τίς πλάνη τὴν πόλιν κατεῖχε ἢ ἐλυμαί-
νετο; καίτοι πολλά σοι τῶν ἐν Θεσσαλονίκῃ φίλων ὅτ’ ἐξῄεις ἐκεῖ-
θεν ὑποθεμένων ὃν δεῖ σε τρόπον τοῖς τῇδε προσενεχθῆναι, καὶ σὺ
δὲ αὐτὸς πάντ’ ἐκεῖ διετείνου, ὑπερβολήν τινα λέγων, μηδὲ
δείξειν ὅλως ἐπιστάμενος γράμματα, εἰ μή σοι συμβαίη γνωσθῆναι   (25)
κατά τινα ἀνάγκην ἔξω τῆς σῆς προαιρέσεως. ἀλλ’ ὅμως ἐνταῦθα
γεγενημένου, πάντα ταῦτα ἐξήλασεν ὁ κενῆς δόξης ἔρως, καὶ ζητῶν
πάντων φανῆναι σοφώτατος, μᾶλλον δὲ μηδένα μηδὲν εἰδότα ἐξε-
λεγχθῆναι ταῖς ἀποδείξεσί σου, ἀμαθὴς ὢν ἠλέγχθης, ἢ οὐκ οἶδ’
ὅπως εἴπω. ὅτε δὲ μετὰ ταῦτα τὰς πρώτας εἰρωνείας τοῦ Παλαμᾶ @1   (30)
κατετόξευες, οὐκ ἀνθιστάμην καὶ συνεβούλευόν σοι κατέχειν σαυ-
τὸν καὶ μὴ ταῦτ’ ἀσχημονεῖν, μηδὲ τοξεύειν ἐπ’ ἄνδρα οὐδὲ αὐτὸν
ἀμαθῆ παντελῶς τοῦ τοξεύειν; σὺ δὲ μὴ τότε πεισθείς, “ἄφες,”
λέγων “ταπεινώσω τὸν ἄνθρωπον,” ὕστερον ἔγνως ἔτι μᾶλλον κι-
νήσας κατὰ σαυτοῦ τὸν ἀνάγυρον, καὶ ὅπως παύσεις ζητῶν,   (35)
οὐ ῥᾳδίως ἐτύγχανες· οὕτως αὐτὸν ἐταπείνωσας.
  Μετὰ δὲ ταῦτα πάλιν Λαπίθου τοῦ Κυπρίου. ἀνδρὸς εὖ ἥκοντος
φιλοσοφίας λόγων ἧς καὶ παρὰ σοῦ πολλάκις μαρτυρίας τετύχηκε,
μετὰ σεβασμίου τοῦ σχήματος ἀπορίας τινὰς τῆς Ἀριστοτέλους
φιλοσοφίας ἐν γράμμασι προβαλλομένου καὶ ζητοῦντος λύσιν   (40)
ὥσπερ ἐκ διδασκάλου, ἀντὶ τοῦ εὐγνωμόνως αὐτῷ καὶ μετ’ ἐπι-
εικείας ἀποκεκρίσθαι. μυκτῆρος ἐνέπλησας τοὺς πρὸς ἐκεῖνον λό-
γους καὶ λίαν ἀσύνετον φανερῶς ἀπεκάλεις. ἐμοῦ τοίνυν καὶ τότε σοι
ταῦτα οὐκ ἐπαινοῦντος, οὐδὲν προετίμησας· τοιγαροῦν ἦλθον ἕτεροί
σοι παρὰ τοῦ Λαπίθου λόγοι, οὐκέτι μετ’ ἐκείνου τοῦ σχήματος.   (45)
ἀλλ’ οὗ σὺ μεστοὺς τοὺς πρὸς ἐκεῖνον πέμψαις. καί σοι συνέβη
λαμπρῶς τὸ ὁποῖον κ’ εἴπησθα, ἡ παροιμία, ὥσπερ
ἠχοῦς τὴν φωνὴν ἀντιδούσης ἣν εἴληφεν. οὐ γὰρ μόνον, ὡς ἔοικε, σὺ
τοῖς ἑτέρων λόγοις ἀφυῶς ἔχεις πείθεσθαι καὶ ταπεινοῦσθαι, ἀλλὰ
κἀκεῖνοι τοῖς σοῖς, καὶ αὐτὸς οὗτος ἐγὼ οὗ σὺ μηδὲν προτιμᾷς.   (50)
  Ἐντεῦθεν ἐμοὶ πανταχόθεν συνῆκται καὶ τὰ πρὸς τοὺς ἱεροὺς
τούτους ἄνδρας ἀπὸ τῆς αὐτῆς πηγῆς, ἧς ἔχεις ἔνδον ἀενάου,
ῥυῆναι. οὐκοῦν σὺ μὲν τὰ σαυτοῦ κατὰ τὰ πράγματά με ἀξιοῖς
ἐξετάζειν, ἐγὼ δὲ τί ἄλλο πράττων ἂν εἴην παρὰ δικαίῳ κριτῇ, ὅταν
ἐκεῖσε βλέπω, ἢ ἐξ αὐτῶν τῶν πραγμάτων ταῦτα συνάγων καὶ συλ-   (55)
λογιζόμενος; ὥστ’ οὐκ ἂν ἀδικοίην ἐπηρεαστήν σε θεοφιλῶν ἀν-
θρώπων ἀποκαλῶν καὶ τῆς ἑαυτῶν σωτηρίας μᾶλλον ἢ σύ τε τῆς
σαυτοῦ κἀγὼ τῆς ἐμαυτοῦ φροντιζόντων καὶ ἀρετῆς καὶ Θεοῦ. εἰ δὲ
αὐτὸς οὐ λέγεις, τίς ἀνάγκη σοι πείθεσθαι; οὐ γάρ τοι μόνον ἐγὼ οἷς
ἐπιστέλλω οὐκ ἀποδείκνυμι, ἀλλ’ οὐδ’ αὐτὸς Βαρλαάμ, ὁ κἀν πτώ-   (60)
σει ἀποδεικνύναι νομίζων ἢ διαλέγεσθαί γε. καίτοι τί με συκοφαν-
τεῖς καὶ διαβάλλεις, ὦ τᾶν, οἷς με λέγεις θαυμάζειν τὴν ἀνάγκην
τῆς ἀποδείξεως, ὅτι δὴ νομίζοιμι ἀποδεικτικῶς ἐμαυτὸν ἐπιστέλ-
λειν; γελοῖος γὰρ ἂν ἦν τις ἀποδείξει χρώμενος ἐπὶ τοῦ ἐπιστέλ-
λειν, εἰ καὶ ὅ τι μάλιστα ἠπιστάμην ἀποδεικνύναι. ποῦ δὲ αὐτὴν καὶ   (65)
τεθαύμακα; ἐγὼ γὰρ καὶ τὸ ἀποδεικνύναι εἶπον μὲν ἁπλῶς εἶναι
πείθοντι, οὐδὲν εἰς αὐτὸ θαυμαστικὸν προσειπών, ὅτε σὺ μόνον ἔλε- @1
γες πείθειν τὸν ἐκ τῶν δοκούντων πείθοντα τῷ πειθομένῳ· οὐ μὴν ὅτι
καὶ ἀποδείκνυμί τι ἐν οἷς ἐπιστέλλοιμι, πείθειν μέντοι
πρὸς τούτοις καὶ τὸ ἄλλως ὁπωσοῦν τι διδάσκειν τοὺς οὐκ ἐπι-   (70)
στήμονας· τοῦτο δ’ ἐμοὶ πεποιῆσθαι πολλάκις πρὸς τὴν σοφίαν
τὴν σήν. ἠγνόεις μὲν γὰρ τὸ πρᾶγμα ὅτε ταπεινώσειν Παλαμᾶν
ὑπελάμβανες, ἠγνόεις δ’ ὅτε Λαπίθην, ἠγνόεις δὲ πρὸς τούτοις
καὶ ἀγνοῶν οὐ παύῃ, ὁδὸν δεικνύναι κομπάζων ἀρετῆς, οὐκ εἰδὼς
τοῖς εἰδόσιν. ὅταν δὲ ταῦτα λέγω. ἐξαιρῶ μὲν καὶ ἐμαυτὸν τοῦ τῶν   (75)
εἰδότων κύκλου, ἐπεὶ καὶ τῶν πραγμάτων οὐδ’ ὁτιοῦν μετέχω· το-
σοῦτο δὲ οὐκ ἐξαιρῶ, ὅσον εἰδέναι οὐκ ἐπιστάμενος, καὶ τοὺς εἰδό-
τας εἰδέναι, καὶ τίνι βίῳ καὶ πολιτείᾳ τὸ εἰδέναι ἁλίσκεται. κἄν
τις τοὺς τόνδε τὸν βίον μετιόντας κακίζῃ καὶ διαβάλλῃ καὶ κακῶς
φρονεῖν ἀποφαίνηται, οὐκ εἰδέναι τοῦτον τὸ ἀληθὲς διδάσκω, γνώ-   (80)
σεσθαι δὲ τὰ τούτων καὶ ἐπαινέσεσθαι ὅταν αὐτοῖς τῆς ζωῆς κοι-
νωνήσῃ καὶ τῆς φιλοσοφίας. κἂν περαιτέρω φιλονεικῇ, ἐπηρεα-
στὴν ἀποκαλῶ καὶ φιλόνεικον· κἂν ἔτι περαιτέρω, ψυχικὸν ἤδη
ἄνθρωπον καὶ νεφέλην ἄνυδρον καὶ φθινοπωρινὸν
δένδρον ἄκαρπον καὶ κῦμα θαλάττης ἀνήμερον καὶ   (85)
ἀστέρα πλάνητα, καὶ τὰ πλείω παρίημι τῶν ὀνομάτων ὧν οἱ
τοιοῦτοι παρὰ Παύλῳ καὶ Ἰούδᾳ τοῖς ἱεροῖς ἀποστόλοις ἠξίωνται. ὃν
οὐδαμῶς ἀδικεῖν ταῦτ’ ὀνομάζων οἶμαι, ταῦθ’ ἑαυτὸν ἀκούειν δεξιὴν
δεδωκότα. ὁ δεῖνα δὲ εἰ κακῶς θεολογῶν φωρᾶται, ἄλλος οὗτος ὁ
λόγος καὶ μετ’ ὀλίγον εἰρήσεται.   (90)
  Καὶ μήν, εἴ με μὴ προαιρέσεως ἔδει τὸ πᾶν καταγινώσκειν τῆς
σῆς, ἀγνοίας δὲ εἰ τύχοις ἁμαρτάνων ἐκείνῃ. τοῦτο δὴ καὶ
πεποίηκα ἐν τοῖς ἐπεσταλμένοις εἰπών, ἀσυνέτως οἶμαί σε μᾶλ-
λον ἢ συκοφαντικῶς πεπλανημένους ἡμῖν τοὺς Ναζιραίους λέγειν.
φθόνον δὲ λέγων σὸν ἐμέ σοι προφέρειν αἴτιον τῆς ἐπηρείας τῶν ἀν-   (95)
δρῶν γεγονέναι, οὐκ οἶδας ὑπὸ μικροψυχίας, οἶμαι, ὃ περὶ τούτου
γράφω. φθόνῳ γάρ σε κινούμενον ἔφην οὐ τῷ σαυτοῦ, ἀλλὰ τοῦ ἐξ
ἀρχῆς τῷ ἀνθρωπείῳ γένει τῆς πρὸς τὸ θεῖον συγγενείας ἧς αὐτὸς
ἐμακρύνθη φθονήσαντος, τούτοις ἐπιχειρῆσαι. ὃς ἀεὶ τοῖς ἀγαθοῖς
ἐπιβουλεύει φθονῶν, καὶ βούλοιτ’ ἂν οὐδένα μὲν φαίνεσθαι θεο-   (100)
φιλῶς βιοῦντα, πάντας δὲ κατ’ ἐκεῖνον, καὶ διὰ τοῦτό σε κατὰ τῶν
ἐπ’ αὐτῷ βιούντων παρασκευάσαι τούτων, ἵνα διαβληθέντες, εἰ
μήτοι σφίσιν αὐτοῖς—μὴ γὰρ οὕτω δυνηθείη κατὰ τῶν θεοφρου-
ρήτων ὁ δαιμόνιος φθόνος—τοῖς γε ἄλλοις οἷς νῦν εἰσιν ὠφελείας
πνευματικῆς ἀγαπώμενοι πρόξενοι, τότε ἄχρηστοι γένωνται κα- @1   (105)
τεγνωσμένοι. τοῦτο καὶ τότε εἴρηταί μοι καὶ νῦν ἰσχυρίζομαι, οὐχὶ
νομίζων τἀληθοῦς ἁμαρτάνειν.
  Οὐδὲ δή, τὴν ἀρχὴν τοῦ παντὸς πρὸς Παλαμᾶν πολέμου λέγων
εἰπεῖν με γενέσθαι σοι ἀπὸ τῶν ἐπὶ τοῖς ἱεροῖς ἀνδράσιν, οἶδας ὃ
περὶ τούτου λέγω. εἶπον γὰρ οὐ τοῦτο, ἀλλ’ ὅτι σὺ μὲν ἦρξας πο-   (110)
λέμου τοῦ κατὰ τούτων, ὁ δέ σοι μὲν ἀντιλέγειν, ἐκείνοις δὲ ἀμύνειν
προθυμηθείς, οὐ παροπτέος αὐτοῖς. ταῦτ’ ἐπὶ λέξεως ἔγραψα· σὺ δὲ
μὴ ἃ γράφοιμί σοι ἀξιῶν ἐπισκέπτεσθαι, ὅ τι τύχοις εὐχερῶς ἀντι-
γράφεις, καὶ μὴν ὅτε μου τῦφον κατηγορεῖς τοῦ τῶν γραμμάτων
ἤθους. ἀτύφως μὲν ἔχειν αὐτὸς οὐκ ἂν διατειναίμην. πῶς γάρ, ὃς   (115)
ἐμαυτὸν οἶδα πᾶσιν ἔτι τοῖς πάθεσι τυραννούμενον; τοῦτο
δ’ ἐστὶ τῶν παθῶν ἐν τοῖς ὀλίγους ἀθῴους ἑαυτῶν ἀφιεῖσιν. οὐ μὴν
οὐδέ σε τύφου χωρὶς θαυμαστοῦ φαίην ἂν ἢ γράφειν ἢ λέγειν ἃ
γράφεις τε καὶ λέγεις, ὥστε σοι συμβαίνειν τὸ Διογένους, τύφῳ
τῦφον ἐλέγχειν.   (120)
  Ἀδικεῖν δ’ ὅτε λέγεις οὐχ οὓς δοκεῖς ἀδικεῖν, ἀλλ’ οὕσπερ δια-
φθείρεις, εἰ κακῶς εἴης φρονῶν. ὀρθῶς μέν μοι λέγειν δοκεῖς, οὐ μὴν
ἃ μὴ γινώσκω. ἐγὼ γάρ σε ὅταν ἐπηρεάζειν λέγω τοῖς ἱεροῖς ἀν-
δράσιν, ἀδικώτατα κατασκευάζοντα τὰς Μασσαλιανῶν ἐπὶ τούτοις
ἐννοίας, καὶ τοὺς ταυτί σοι πειθομένους ἀδικεῖσθαι νομίζω. μὴ τοί-   (125)
νυν σφόδρα τοῦτό γε, ἀμαθῆ με νομίζων, ὑπερσεμνύνου λέγων.
  Καὶ μὴν σὺ μὲν ἔοικας ὑπολαμβάνειν σφόδρα με ἡδέως ἔχειν
τοῖς πρὸς σὲ τοῖσδε λόγοις, φιλοτιμίᾳ τινὶ καὶ ἀγαπᾶν πολεμεῖν
σοι, ἐγὼ δὲ οὐκ οἶδ’ εἴ τι πώποτε τοσοῦτον ἄλλο παρανενόηκας· ὅς,
τριῶν ἐτῶν ἢ τεττάρων ὑμῶν ἤδη που ταῦτα νεανιευσαμένων, οὐδὲν   (130)
τοιοῦτον ἐκίνουν, οὐδὲ συνηρπαζόμην, οὐδ’ ἂν ἐπὶ τοῦ παρόντος, εἰ
μὴ διὰ τὸ τὴν ὑμετέραν περὶ τὴν ἐκκλησίαν εἰς ἄκρον ὕψος κεκο-
ρυφῶσθαι ζάλην.
  Ἡγούμενον δέ σε τὰ περὶ τῆς προσευχῆς καὶ τῆς κενῆς τελει-
ότητος ἐξάπλωσιν εἶναι τῶν τοῦ θείου Μαξίμου περὶ τούτων δογ-   (135)
μάτων, καὶ διὰ τοῦτο πάντ’ ἐκεῖνα παραγαγόντα εἰς πίστιν τοῦ
φρονήματος τούτου σοι, οὐ πάντα ἰδεῖν ἡγοῦμαι, ἢ παριδεῖν ἑκόντα
τὸ πλεῖστον τῆς τοῦ θείου πραγματείας Μαξίμου. εἰ γὰρ κα-
τεῖδες πάντα καὶ τοῦ μαθεῖν τἀληθές, καὶ πρός γε τούτοις μετὰ τοῦ
κατ’ ἐκεῖνον βίου, θαρρῶν ἀποφαίνομαι οὐκ ἂν ταῦτα εἰπεῖν σε, οὐδ’   (140)
ἐκεῖνα μέντοι τὴν ἀρχὴν ἐξαπλῶσαι.
  Ἔτι λέγοντος ἐμοῦ σε περιεργάζεσθαι οἷς ἐπηρεάζεις τοῖς
ἱεροῖς ἀνδράσιν, ἁπλῶς τε καὶ ἀτέχνως τὰ τῆς εὐσεβείας ἀγαθὰ @1
καρπουμένοις, σὺ λέγεις τῶν γνωσιμάχων τοῦτον εἶναι τὸν λόγον,
παράγων ἡμῖν τὸν μέγαν Ἐπιφάνιον λέγοντα, γνωσίμαχοί   (145)
εἰσιν οἱ πάσῃ γνώσει τοῦ Χριστιανισμοῦ ἀντιπί-
πτοντες· τὸ δὲ οὐδὲν πρὸς τὸν ἐμόν γε λόγον. οὐ γὰρ τὸ γνῶσιν ἐγὼ
Χριστιανισμοῦ ἢ ζητεῖν ἢ συγγράφειν κωλύω ἀλλὰ τὸ περιέργως
καὶ τοῖς ἀπεριέργως καὶ στερρῶς βεβηκόσι ἐπὶ τῆς εὐσεβείας
ἐπηρεαστικῶς. εἰ δὲ ᾔδεις εὖ ἃ περὶ πάντων φησὶ καὶ ὁ μέγας   (150)
Ἐπιφάνιος οὗτος, οὐκ ἂν πάντα εἰς γνῶσιν ἀνθρωπίνην ἀνῆγες, δε-
διὼς μὴ τύχῃς τῆς καταδίκης ἧς ἡ γνωστὴ παρ’ ἐκείνῳ ἑτέρα αἱρε-
τικῶν φατρία ἐκ τῶν θείων συνόδων. εἰ δὲ καὶ ὅ τι μάλιστά σοι δοκῶ
γνωσιμαχεῖν, τελεώτατε, Γρηγόριός με προὔλαβε γνωσιμαχήσας,
ὁ σοῦ χείρων θεολόγος, ὡς ἔοικεν, ὅς πού φησιν ἐκεῖνα τῶν ἑαυτοῦ   (155)
βιβλίων, οὐ τῶν κομψῶν τις ἐγὼ καὶ ἡδέων, οἵους ὁρῶ
πολλοὺς τῶν νῦν ἱερατεύειν ἐπιθυμούντων, οἳ τὴν
ἁπλῆν καὶ ἄτεχνον ἡμῶν εὐσέβειαν ἔντεχνον πεποι-
ήκασι. καὶ αὖθις ἑτέρωθι· παιδευέτω σοι τῇ συμβουλῇ
Σολομὼν καὶ τὸ “κρείσσων ἄπορος πορευόμενος   (160)
ἐν ἁπλότητι αὐτοῦ,” μία καὶ αὕτη τῶν παροιμιῶν
σοφῶς ἔχουσα. ὁ πένης ἐν λόγῳ καὶ γνώσει, τοῖς.
ἁπλοῖς ῥήμασιν ἐπερειδόμενος καὶ ἐπὶ τούτων
ὥσπερ ἐπὶ λεπτῆς σχεδίας διασῳζόμενος, ὑπὲρ
στρεβλόχειλον ἄφρονα τὸν ἀποδείξει λόγου θαρ-   (165)
ροῦντα σὺν ἀμαθίᾳ καὶ κινοῦντα τὸν σταυρὸν τοῦ
Χριστοῦ. καὶ ὁ χρυσοῦς τὴν γλῶτταν, οὐδὲν γὰρ χεῖρόν,
φησι, τοῦ λογισμοῖς τὰ πνευματικὰ ἐπιτρέπειν. εἰ
ταῦτα γνωσιμαχούντων, ἔστω καὶ τοὐμὸν ἐν τοῖς τῶν γνωσιμάχων,
ἀγαπῶ γὰρ πάντα τούτοις τοῖς ἀνδράσι συμφέρεσθαι· εἰ δὲ μὴ   (170)
ταῦτα, οὐκέτ’ ἂν ἔχοις εἰπεῖν ἐκεῖνο, οὐδ’, ὡς ἔχεις δι’ ἔθους, εἴσω
με λαβεῖν τῶν συκοφαντιῶν σου ὥσπερ ἰχθῦν δικτύων.
  Τά γε μὴν περὶ πνοῆς καὶ τοῦ περὶ τὴν καρδίαν ἑνοῦσθαι
νῷ τὴν ψυχὴν καὶ νεὼν εἶναι Θεοῦ τὴν τοῦ πιστοῦ καρδίαν, ἃ
πλάνην ἀποκαλεῖς, ἰσχυρίζεσθαι μὲν οὐκ ἔχω περὶ τούτων ὡς ἔχει·   (175)
ἓν δ’ ἐκεῖνο οἶμαι καλῶς ὑπολαμβάνειν, ἀνδρὸς εἶναι ταῦτά τε καὶ ὁ
πᾶς σοι περὶ προσευχῆς ὄχλος λόγων περιέργου—πάλιν ἐρῶ—καὶ
κακοσχόλου πάνυ καὶ πρόφασιν ἐκ πολλοῦ λαβεῖν ἐοικότος ἐζητη-
κέναι κατὰ τοῦ θεσπεσίου βίου, καὶ πρώτου γ’ ἄν, εἰ κατὰ τοὺς @1
ἀποστόλους ἦν, τοὺς ἐνθέους ἐκείνους καὶ τὰ αὐτῶν μακρὰ κωμῳδή-   (180)
σαντος, ὅτε τὸ Πνεῦμα τὸ ἅγιον ἔλεγον ταῖς τῶν πιστῶν ἐγκατοι-
κεῖν καρδίαις καὶ ταῖς ἡμετέραις ἀσθενείαις συμπάσχειν καὶ
ὑπὲρ ἡμῶν ἐντυγχάνειν τῷ Πατρὶ στεναγμοῖς ἀλαλή-
τοις, αὐτὸ τὸ Πνεῦμα ἐπᾴδοντες, καὶ μυρία τοιαῦτα. ὅταν δὲ ζητῇς
λόγους οἵ σε ταῦτα πείσουσιν ἐκ τῶν πραγμάτων, πῶς σοι τὰ πράγ-   (185)
ματα δείξει τις, ὦ πάντα ὑπ’ ἀπόδειξιν ἄγων, ὧν τὴν εὑρετικὴν
φεύγεις ὁδόν, ἥτις ἐστὶν ὁ κατ’ ἐκεῖνα βίος. φασὶ γὰρ πάν-
τες οἱ τῶν θείων ἡμμένοι οὐκ εἶναι ἀποχρῶσαν ἀπόδειξιν πρὸς τοὺς
μὴ ἁψαμένους, ὥσπερ οὐδὲ γλυκύτητος μέλιτος πρὸς τοὺς μὴ
γευσαμένους.   (190)
  Ἑταῖρον δὲ πολλάκις ἐμὸν ἀποκαλῶν Παλαμᾶν, ἐνδείκνυσαι
μὲν ὅτι διὰ τὴν πρὸς ἐκεῖνον ταῦτα φιλίαν λέγω. ἁμαρτάνεις δὲ
τῆς ἐμῆς διανοίας· μᾶλλον δὲ εὐγνωμονεῖν οὐ βούλει, ὃς οἶσθά με
ὑπὲρ σαυτοῦ πολλάκις ἀντιταχθέντα ἐκείνῳ καὶ οὐχ ἡδὺν φανέντα.
ὁμοίως γὰρ κακίζω καὶ τὰς ἐκείνου κατὰ σοῦ φιλονείκους στρατείας,   (195)
τάς γε πρὸ τῶν περὶ προσευχῆς καὶ τῶν ἐνταῦθα πλάνων, καὶ τὰς
σὰς κατ’ ἐκείνου· κἀκείνου τὸν ἄκτιστον θεὸν ἢ θεότητα παρὰ τὴν
θείαν φύσιν καὶ καθ’ αὑτὸν ὁρατὸν καὶ ὑφειμένον αὐτῆς—εἰ τοῦτ’
ἀποφαίνεται—καί σου τὸ κτιστὸν τῆς θεουργοῦ χάριτος—εἰ καὶ σὺ
τοῦτο λέγεις—τὴν καινὴν καὶ ἀήθη θεολογίαν ἡμῖν καὶ πλέον ἢ κα-   (200)
λῶς ἔχει σοφιζομένην καὶ νεανιευομένην τὰ μὴ προσήκοντα. οὔτοι
γὰρ ἡμῖν ἐνθάδε τὰ ὑμέτερα προσκυνητέον, ἀλλὰ τὰς θείας τῶν
θεολόγων φωνάς, οὐδ’ ὅλως τινὸς ἀνεκτέον περὶ τὴν εὐσέβειαν και-
νοφωνίας, ἀλλὰ τῆς τῶν πατέρων μόνης ἑκτέον ὁμοφωνίας. τίς οὖν
τῶν πώποτε θεολογηκότων ταῦτ’ εἰπεῖν ἀπετόλμησεν; ὥστ’, εἰ σὺ   (205)
διὰ τοῦτο Κύριλλος, ὡς ἀπεκόμπασας, πρὸς ἐκεῖνον Νεστόριον, ἢ
ὁστισοῦν ὁντινοῦν εὐσεβὴς οὐ τοιοῦτον. κἀκεῖνος πρὸς σὲ διὰ θά-
τερον, καὶ ἡμεῖς πρὸς ἑκάτερον δι’ ἑκάτερον.
  Πρόσωπα δὲ μὴ χρῆναι λέγων ἡμᾶς ἐξετάζειν οὐδὲ τὸν ἑκά-
στου τῶν θεολόγων ἢ διδασκάλων βίον. ἀλλ’ ἁπλῶς ἅττα λέγοιεν,   (210)
οὐκ ὀρθῶς ἡμῖν ὑπολαμβάνῃ λέγειν. διατί; ὅτι καὶ ταῦτα χαρίσματα
πνεύματός ἐστί τε δήπου καὶ λέγεται. ὁ δὲ μὴ κατὰ τὸ φρόνημα
βιοὺς τὸ τοῦ πνεύματος, κατὰ δὲ τὸ τῆς σαρκός,
οὐκ ἂν ἔχοι τὸ πνεῦμα ἐν ἑαυτῷ τοῦ Θεοῦ—οὐ μή, γάρ φησι, κα-
ταμείνῃ τὸ πνεῦμά μου ἐν τοῖς ἀνθρώποις τούτοις @1   (215)
διὰ τὸ εἶναι αὐτοὺς σάρκας—οὐδὲ δὴ χρῖσμα πνεύμα-
τος, χρῖσμα δὲ λέγω πνεύματος ὃ δίδοται ζωῆς καθαρότητι. πῶς
οὖν ἂν εἴποι τὰ περὶ τοῦ πνεύματος ὁ μὴ τοῦ πνεύματος; πῶς ὁ μὴ
Θεοῦ τὰ θεῖα; οἱ δὲ τοῦ Θεοῦ τὴν σάρκα ἐσταύρωσαν
σὺν τοῖς παθήμασι καὶ ταῖς ἐπιθυμίαις· ἦπου κομιδῇ   (220)
καὶ αὐτὸς ἐβουλόμην οὕτως ἁλωτὰ εἶναι τοῖς ἀνθρώποις τὰ θεῖα,
ἐπείπερ εἰμὶ τῶν χθαμαλῶς βιούντων· ἀλλ’ οὔτε τῶν ὑμετέρων
οὐδείς πω νοῦν γέ τινα ἔχων ἄνευ καθαρότητος βίου διδασκαλίαν
καθαροῦ συνεγράψατο βίου, ἢ περὶ θεολογίας ἐπήρθη καὶ θεωρίας
λέγειν. καὶ τάς γε κατὰ τῶν ταῦτα τετολμηκότων ἐπιτιμήσεις τοῖς   (225)
ἁγίοις κειμένας μακρὸν ἂν εἴη λέγειν καὶ πέρα τῆς παρούσης προ-
θυμίας τοῦ λόγου.
  Ὁ σός τε Πλάτων οὐκ ἀσύμφωνα τούτοις φαίνεται νομοθε-
τήσας—ἄλλως τε τίς τῇδε τῶν ἡμετέρων χρεία, ὁπότε Πλά-
των φαίνεται τοιαῦτα καὶ νομίζων καὶ λέγων περί γε ἀρετῆς καὶ τοῦ   (230)
δι’ ἔργων βίου, ὁ σπινθὴρ τῆς ἀρετῆς πρὸς τοὺς πυρσοὺς ἐκείνους;
οὗ γάρ τις ἧττον ὁρῶν εἶδέ τι καὶ τοῖς ἄλλοις κατέδειξεν, ἐκεῖνον
ἔδειξε καὶ μὴ δεικνύντα μᾶλλον ἂν καταδείξαντα, οὗ δῆλός ἐστιν
οὗτος ἧττον ὀξυδορκίας ἔχων—Πλάτων τοίνυν τοὺς ποιητὰς τῷ λόγῳ
καὶ στρατηγὸν Ὅμηρόν, φησι, τῆς ἑαυτοῦ πολιτείας ἀπή-   (235)
λασε, ἑνὸς δὴ τούτου χάριν, ὅτι μιμηταὶ μόνον εἶεν τῷ λόγῳ καὶ
σκηνεργάται, οὐκ ἐπιστήμονες τῶν σπουδαίων πραγμάτων, εὖ μὲν
λέγειν δυνάμενοι, πράττοντες δὲ οὐδὲν ὧν λέγοιεν ἄξιον· οὕτω γε
δήπου δέον εἰς ἐπιστήμην ἐλθεῖν. καί φησιν ἐν Τιμαίῳ· δοκεῖ δὲ
ῥᾷον εἶναι μιμεῖσθαι τοὺς λόγους ἢ τὰ ἔργα.   (240)
σοφιστεύουσι γοῦν οὐκ ὀλίγοι μέν, λόγου τὴν
ἀρετὴν ἐπιδεικνύμενοι, ἔργῳ δ’ αὐτῆς παντάπασιν
ἀπῳκισμένοι. ἔτι καὶ Πρόκλος ὁ τούτου ἐξηγητὴς τῶν λόγων, ἡ
μίμησίς, φησι, τῆς τοιαύτης πολιτείας διὰ ζωῆς πρό-
εισι συμφωνούσης τοῖς παραδείγμασι· τοὺς γὰρ   (245)
πρέποντας τοῖς σπουδαίοις λόγους οὐ δύναται ἀπο-
διδόναι ὁ μὴ ζῶν κατ’ ἀρετήν. φασὶ δὲ καὶ Διογένην ἰδόντα
τινὰ τῶν σπουδαίων ψαλτήριον ἁρμοζόμενον, οὐκ αἰ-
σχύνῃ, φάναι πρὸς αὐτόν, τοὺς μὲν φθόγγους τῷ ξύλῳ
προσαρμόττων, τὴν δὲ ψυχὴν εἰς βίον ἐπαινετὸν οὐχ @1   (250)
ἁρμόττων; καὶ πάλιν τοὺς λέγοντας μὲν τὰ σπουδαῖα,
μὴ πράττοντας δέ, μηδὲν διαφέρειν κιθάρας, λέγειν,
καὶ γὰρ αὐτὴν μήτε ἀκούειν μήτε αἰσθάνεσθαι,
φθέγγεσθαι δ’ ὅμως πρὸς ἃ κινοῖτο τῷ κιθαρίζοντι·
ἐρωτώμενον δὲ διατί βίον μὴ μέτριον ἀλλὰ τραχὺν ἄγαν ἕλοιτο,   (255)
μιμεῖσθαι τοὺς χοροδιδασκάλους, καὶ γὰρ ἐκείνους
ὑπὲρ τὸν τόνον ἐνδιδόναι ἕνεκα τοῦ τοὺς λοιποὺς
ἅψασθαι τοῦ προσήκοντος τόνου. τοῦτο τὸ φρόνημα καὶ
τόνδε τὸν βίον ἔδει πάντα ἔχειν τὸν ἀρετῆς εἶναι διδάσκαλον ἐπι-
χειροῦντα. καὶ Πολέμων δὲ ὁ φιλόσοφος ἔλεγε δεῖν ἐν τοῖς   (260)
πράγμασι γυμνάζεσθαι καὶ μὴ ἐν τοῖς διαλεκτικοῖς
θεωρήμασι φάσκειν, καθάπερ ἁρμονικόν τι τεχνίον
καταμαθόντα καὶ μελετήσαντα, ὡς κατὰ μὲν τὰς
ἐρωτήσεις θαυμάζεσθαι, κατὰ δὲ τὴν διάθεσιν ἑαυ-
τοῖς διαμάχεσθαι.   (265)
  Ἆρ’ οὖν ἡμῖν <ἂν> παρῄνεις, εἰ ταῦτα ᾔδεις καλῶς, ὦ πάντων
ὑπερφρονῶν ἐπὶ Πλάτωνι καὶ τοῖς ὁμοίοις τῷ Πλάτωνι, μὴ τὸν βίον
ἐξετάζειν τῶν εἰς θεολογίαν ἢ λόγους ἀρετῆς ἀφηκότων ἀνέδην καὶ
πάντας πειρωμένων τοὺς μὲν ἀρχὴν διδάσκειν, τοὺς δὲ μεταδιδά-
σκειν ταῦτα δολιχοσκίοις λόγοις, ὡς ἂν Ὅμηρος εἶπε;   (270)
καὶ πῶς ἂν ἐτίμας, εἰ μὴ τοὺς θείους νόμους, ἀλλὰ τοὺς Πλάτωνος;
ἔτι παντὸς πατρὸς βιβλίου τὸν βίον ὁρῶμεν προγεγραμμένον τοῦ
πατρὸς τοῦ βιβλίου, καὶ οὗτος ὁ νόμος φαίνεται διὰ πάντων ὁδεύων.
τί οὖν ἄν τις προγράφοι τῶν περὶ θείων πραγμάτων καὶ τῶν ἄκρων
ἀροτῶν ὑπερφιλοσοφούντων λόγων, ἄνπερ οὐκ ἔχῃ βίον ὁ γεννήσας   (275)
τοὺς λόγους κατὰ τοὺς παῖδας λόγους; οὐδὲν οὐδαμῶς; ἀλλ’ οὐ σύν-
ηθες. ἀλλ’ ἃ πεπολίτευται; ἀλλ’ οὐκ εὐπρεπές, οὐδὲ πρὸς τοῦ
πείθεσθαι τοῖς λόγοις τοὺς τούτοις συνεσομένους· καὶ οὕτω μάτην
συμβήσεται τῷ σφᾶς συντεθεικότι πεποιηκέναι τούτους, εἴπερ
οὐδεὶς αὐτοῖς πείσεται. οὐκ ἄρα τῶν ἄνευ σπουδαίων ἔργων ὁδὸν   (280)
δεικνύναι τῆς κατ’ ἀρετὴν ὀρθότητος ἀποθρασυνομένων, ἢ Θεοῦ τὰ
τοῦ Θεοῦ διδάσκειν, εὐπειθῶς ἀνεκτέον, κἂν πᾶσι δοκῶσι συνᾴδειν
τοῖς ἱεροῖς ἀνδράσι, κἂν λέγειν τὰ ἀσφαλέστατα, εἴ γε ταῦτά τε
οὕτως ἔχει καὶ διὰ ζωῆς καθαρᾶς περιγίνεται τὸ καθαρῶς περὶ τῶν
καθαρῶν τι λέγειν. δεῖ γάρ, οἶμαι, παθεῖν τὰ θεῖα—τοῦτο δὲ διὰ   (285)
ζωῆς μὲν ἱερᾶς ἀναγκαῖον, ἄλλως δὲ ἀδύνατον φαίνεται—καὶ
παθόντα μαθεῖν, τοῦτο δὲ τὸ μάθημα τέλειον, καὶ οὕτω τινὰ θαρρεῖν @1
ἐκφαίνειν ἃ πέπονθεν, οὐκ ἀφ’ ὧν ἄλλοι λέγουσι πεπονθότες ἃ
λέγουσι, μὴ παθόντα σεμνύνεσθαι· τοῦτο γάρ ἐστιν ἄλλων νήχε-
σθαι λόγοις, κατὰ τὸν Σολομῶντα. μήτ’ οὖν ἐμὲ δοκεῖ μοι, τὸν ἐν   (290)
τοῖς φαυλοτάτοις, μήτε σὲ τὸν πολὺ μὲν ἢ κατ’ ἐμὲ βελτίω, πλέον δὲ
τῶν θείων ἀνδρῶν ἐκείνων ἀπολειπόμενον, οὓς εὖ μιμῇ τῷ περὶ τῶν
ἐκείνοις μόνοις καὶ τοῖς αὐτοῖς ὁμοίοις ἐπιβαλλόντων λέγειν, μήτε
ἄλλον τοιοῦτον ἐπαινετέον τολμῶντα λέγειν καὶ θρασυνόμενον ἃ μὴ
προσῆκεν αὐτῷ, καὶ τοὺς αὐτοῦ θειοτέρους ἐπανορθοῦσθαι πειρώμε-   (295)
νον, πρὶν εἰς τὴν ἐκείνων ἀρετὴν ἀφικέσθαι.
  Εἰ τοίνυν ἐπιθυμεῖς, Βαρλαάμ, κἀνταῦθα εὐδοκιμῆσαι
καὶ δόξαι μέγας ἁπανταχοῦ καὶ θαῦμα, ἐπὶ τὸν βίον ἴθι ὧν τοὺς λό-
γους θαυμάζεις, καὶ τοῖς σαυτοῦ μαρτύρει, κἀμὲ τὸν φίλον συμ-
παραλάμβανε· κἂν δράμωμεν κατ’ ἐκείνους, ἢ ἐκείνων ἐγγύς που,   (300)
καὶ τὴν ὁμίχλην τῶν παθῶν ὑπερβῶμεν, καὶ ταῖς ἀκτῖσιν ἐντύχωμεν
ἐκεῖ που τοῦ ἀκηράτου φωτός, τότ’ ἐγὼ μὲν ὀλίγην ὄψιν τῆς διανοίας
ἔχων, κατ’ ἐκείνην καὶ τεύξομαι τῆς ἐκεῖ φωταυγείας, καὶ οὐδὲν ἔ-
σται μέγα· σὺ δ’ ὁ Λυγκεὺς εἰπέ μοι πόσης μὲν ἐμπλησθῆναι, πόσης
δ’ ἐμπλῆσαι τοὺς ἄλλους, πόσον δὲ καὶ παρὰ πόσοις εὐδοκιμήσειν   (305)
δοκεῖς, ἃ νῦν σαυτὸν εὖ μὲν νοεῖν, εὖ δὲ καὶ λέγειν πείθεις, τότε καὶ
πάντας πείθων, οἷς νῦν ταῦτα οὐ πιθανὸς εἶ λέγων· καὶ τότ’ ἂν
ἐκείνην εἴης νενικηκὼς τὴν νίκην ἣν σὺ μὲν ἤδη νενικηκέναι λέ-
γεις, ἐμοὶ δὲ οὔπω νενικηκέναι δοκεῖς. οὔτ’ ἂν ἴσως ἐμὲ σὺ περιττῆς
ἀφροσύνης ἔτι τότε διώκοις, ἐγώ τέ σε τῆς ἐν τῷ στήθει σοφίας   (310)
ἀγαίμην καὶ τῆς φρονήσεως· ὡς νῦν γε πείθομαι μέν σοι τῶν
ἀφρόνων τις εἶναι, οὐ μὴν οὐδέ σε δύναμαί πω πεισθῆναι τῶν φρο-
νίμων ἡγεῖσθαι, ἕως ἄν με μή, τοὺς πολλοὺς ἀφεὶς τοὺς ἐκ γλώττης
διαύλους, δι’ ὧν ἐργάζῃ πείθῃς, ἐκ τῶν λογίων πεισθεὶς τῶν τε ἄλ-
λων κἀκείνου, εἴ τις σοφὸς καὶ ἐπιστήμων ἐν ὑμῖν δει-   (315)
ξάτω ἐκ τῆς καλῆς ἀναστροφῆς αὐτοῦ, τὴν δὲ καλὴν ἐν-
ταῦθα μὴ τὴν παρ’ ἡμῖν τοιαύτην, ἀλλὰ τὴν παρ’ ἐκείνοις νόει.
  Ταῦτα αὖ πάλιν λέγοντες, Ἡράκλεις—εἰ δὲ βούλει, καὶ
Ἄπολλον—εἰ μὴ εὐδοκιμοῖμεν παρὰ τῇ σῇ σοφίᾳ, οὐδ’ ἡμῖν τοῦτο
προὔργου. καίτοι λέγεις μὲν οὐκέτ’ ἀξιοῦν πείθεσθαί μοι, πρῴην   (320)
ὁμολογήσας ὁπωσοῦν μοι πεπεῖσθαι, τοῦτο δὲ ποιεῖν μὴ νομισθῇς
τοῖς ἐμοῖς τοῦ μηδαμοῦ μηδενὸς καταπεισθῆναι λόγοις ὁ τελεώ-
τατος, οὐχ ὅτι κακῶς ἐπείσθης. οὕτω τοῦ καλοῦ πάντα χάριν @1
ἡμῖν ὁ φιλόσοφος καὶ φθέγγεται καὶ πράττει. δοκεῖς δὲ τοῦτο τοὔπος
ἔρχεσθαι νομίζειν εἰς τὴν ἐμὴν ἀνίαν. ἐμὲ δὲ εἰ ῥᾳδίως τὰ τοιαῦτα   (325)
ἐλύπει, πάλαι ἂν ἀπολώλειν· οὕτως εἰμὶ συνήθης ἀποτυγχάνειν,
πολλοὺς μὲν πολλάκις ἐπιχειρήσας πεῖσαι, ὀλίγους δὲ καταπείσας,
καὶ τούτους τῶν οὐκ ἐν λόγῳ, ὥστε μὴ πάνυ τό γ’ ἐπὶ τούτῳ θάρρει.
ὡς δὲ καὶ ὅταν, ἃ γέγραφά σοι περὶ τοῦ μὴ δεῖν ταῦτα ποιεῖν καὶ
γράφειν ἐφ’ ὁσίοις ἀνδράσι καὶ πράγματα ἐγείρειν τυφωνικὰ ἐν   (330)
μέσῃ τῇ ἐκκλησίᾳ γαλήνην ἀγούσῃ θεοχορήγητον, ταῦτα διώκῃς
ἀωρίας καὶ τύφου, ὀλίγα λύπῃ χαρίζομαι, ἐκεῖνο σαφῶς εἰδὼς ὅτι
πᾶς ὁ στέργειν ἐθέλων τοῖς ἑαυτοῦ λογισμοῖς σκαιοὺς ἡγεῖται τοὺς
ἀντιπίπτοντας. οὕτως καὶ Ἄρειος μὲν εἶχε πρὸς τοὺς Ἀθανασίου τοῦ
μεγάλου καὶ θείου, Εὐνόμιος δὲ πρὸς τοὺς τοῦ μεγάλου καὶ σοφοῦ   (335)
Βασιλείου, Νεστόριος δὲ <πρὸς> τοὺς τοῦ θείου Κυρίλλου, καὶ ἄλλοι
πρὸς ἄλλους, καὶ πάντες πρὸς ἅπαντας οἱ τῶν οἰκείων περιεχόμενοι
τοὺς ἐναντιουμένους. τὸ δὲ κοινὸν οὐ κομιδῇ τοι λυπεῖ, ἄλλως θ’ ὅταν
τις τὸ κοινόν, αὐτὸς ὢν οἷος ἐγώ, πρὸς τοὺς τοιούτους ἔχῃ. καὶ μὴν εἴ
μοι καλῶς ἐπείσθης, κακῶς νῦν μετεπείσθης, καὶ ποῦ τὸ φιλόσο-   (340)
φον; εἰ δὲ μὴ οὕτως, οὐκ ἦσθα χθὲς ὑγιής. πῶς οὖν τἆλλα πάνθ’ ἡμῖν
ὁ Βαρλαὰμ ὑγιής; ἔστω δὲ ὑγιὴς ἐμοῦ χάριν, κἀγὼ τούτῳ πεισθείην
ἐκ τῶν πραγμάτων, οὐκ ἐξ ὧν συλλογίζεται λόγων, εἰ δόξης
ἁμαρτάνω.
(11) Τῷ Παλαμᾷ   

  Τὰ μὲν ἐμοὶ σπουδασθέντα ὑπὲρ τῆς σῆς ἱερότητος καὶ πρὸς   (2)
τοὺς ἀρχιερεῖς καὶ πρὸς τὸν διώκοντα οὐκ ἀναγκαῖον ᾠήθην παρ’
ἐμοῦ σε πυθέσθαι, πολλοὶ γὰρ ἄλλοι ὧν οἱ μὲν ἤδη ταῦθ’
ὑμᾶς ἐδίδαξαν, οἱ δὲ μέλλουσιν. ἔστιν οὖν ἐκείνων τῶν σπουδασμά-   (5)
των καὶ τὸ παρόν, προλαβόντων τῶν δοκεῖν ἐμοὶ λυπηρῶν πρὸς τὴν
θειότητά σου πατριαρχικῶν γραμμάτων, εἰς τὴν σὴν θεραπείαν
ἐπιγενόμενον.
  Ἣν δέ μοι μεγάλην ἐπιστολὴν καὶ γενναίαν ἀπέστειλας,
πάλαι μὲν ἦν ἐνταῦθα, οὐ πρὶν δὲ εἰς τὰς ἐμὰς ἧκε χεῖρας ἢ καὶ τὰ   (10)
δεύτερα γεγράφθαι πατριαρχικὰ ταῦτα γράμματα. διελθὼν δὴ ταύ-
την ἐπιστατικῶς καὶ πάνυ θαυμαστικῶς. εἰ μὲν μὴ προσεδόκων
ὀφθήσεσθαί μοι μετ’ οὐ πολὺ τὴν ἐμὴν κεφαλήν σου, ἀπέδωκα ἄν
σοι τὸν δυνατόν μοι λόγον πρὸς τὰ ἐπεσταλμένα· ἐπεὶ δέ σε ἀνάγκη @1
πᾶσα παρ’ ἡμᾶς ἀφικέσθαι, τότε δή σοι σαφὴς ἡ περὶ τούτων   (15)
ἡμετέρα καταστήσεται γνώμη. ἴθι δὴ μετὰ τῆς ὑπερφώτου Τριάδος
τοῦ ἀπροσίτου φωτός, θεοφιλέστατε πάτερ καὶ σοφώτατε καὶ ἡμῖν
ποθεινότατε.

(12) Δαυὶδ τῷ Δισυπάτῳ   

  Ἧκεν εἰς ἡμᾶς φήμη Σκυθῶν θαυμαστὴ καὶ ταῖς πώποτε τῶν   (2)
ἐκείνων ἐπὶ Ῥωμαίους ἐφόδων ἀνόμοιος, μᾶλλον δὲ οὐδὲ φήμη,
ἀλλὰ γράμματα τῆς βασιλέως μὲν θυγατρός, γυναικὸς δὲ τοῦ Σκύ-
θου. λέγει δὴ τὰ γράμματα οὕτω καθ’ ἡμῶν παρωξύνθαι καὶ μανῆ-   (5)
ναι τὸν βάρβαρον, ὡς ἐφ’ ἡμᾶς Σκυθῶν ἓξ μυριάδας τὸ παρὸν
ἀφιέναι οὓς ἤδη σπεύδειν διαβαίνειν τὸν Ἴστρον, οὐχ ᾗ πρότερον
ἐπιόντας τὴν Θρᾴκην, οὐδ’ ὃ πρὸ αὐτῶν εὕροιεν ῥᾴδιον λαβεῖν
λαβόντας εἶθ’ ὑποστρέψοντας οἴκαδε, ἀλλὰ μεθ’ ἑλεπόλεων μη-
χανημάτων κατὰ τῶν ἐρυμάτων· ἃ δὴ πολιορκοῦντας ἐν τριῶν μηνῶν   (10)
χρόνῳ τοὺς ἑξάκις μυρίους, ἐπελθόντων ἑτέρων τοσούτων ἐπ’ ἐκ-
δοχῇ τοῦ ἔργου, τούτους ἀναχωρεῖν μεθ’ ὧν αὐτοὶ λαφύρων συλ-
λάβοιεν, κἀκείνους αὖθις ἑτέροις ἐπιοῦσι μετὰ τοσοῦτον χρόνον.
ἐκστῆναι τῆς μάχης καὶ τῆς πολιορκίας, καὶ οὕτω συνεχῶς
ποιεῖν παρεσκευάσθαι τὸν βάρβαρον. ἕως ἂν ἐκτρίψῃ καὶ κατα-   (15)
στρέψηται καὶ ὅλως ὑφ’ ἑαυτῷ ποιήσηται τὰ Ῥωμαίων πράγματα,
οὐ πρὶν ἀποστησόμενον ἢ ταῦτα οὕτως ἰδεῖν ἐξειργασμένα. σφόδρα
δὲ ταῦτα τὰ γράμματα ἰσχυρίζεται καὶ δείκνυσι δεδοικυῖαν τὴν
γράψασαν μή, οὐ πάνυ πιστεύσαντες οἱ Ῥωμαῖοι τοῖς γράμμασιν,
ἐξαίφνης ἀναρπασθῶσιν.   (20)
  Ἡμέτερον οὖν ὂν ταῦτα ὑμῖν μηνύσαι. ὑμέτερον περὶ ὑμῶν
αὐτῶν σὺν Θεῷ τὸ ἀσφαλὲς ἐπισκέψασθαι. Δοκεῖ δὲ ἡμῖν οὐκ εἶναι
κρεῖττον ὑμῖν ἢ παρ’ ἡμᾶς ἀφῖχθαι, ἔνθα κοινῇ σκεψάμενοι τὸ ποιη-
τέον μετὰ τοῦ κοινοῦ τῆς ἀγάπης συνδέσμου, τῷ παραστάντι ἑψό-
μεθα, κἂν δόξῃ δὴ μετανίστασθαι, οὐ δυσχερὲς μεταβαίνειν ἐν-   (25)
τεῦθεν ὅποιπερ ἂν θελήσαιμεν· ἀεὶ δειλίαν γὰρ ἐγνωκώς, εἰ οὕτω
χρὴ φάναι, πρὸς τὴν θάλατταν ἔχειν καὶ πόλεμον ἄσπονδον, ὡς
οἶσθα σὺ πάντων μάλιστα, σπείσομαι νῦν πρὸς αὐτήν. ἦ τί πείσο-
μαι, εἰ μέλλοι πάντως τὰ Σκυθικὰ κύματα πέρα ἐλαύνειν Ἴστρου
καὶ τοῦ Τανάϊδος, δουλείαν δουλεύοντα ἢν οὐκ ἂν δυνηθείην, εἰ μή @1   (30)
σοι χρησαίμην συνδούλῳ καὶ συνοιμώζοντι, ἢ ξίφος ἀπαλλάττειν
τοῦ βίου, ὃ δέδοικα, πρὸ τῆς τοῦ βίου καθάρσεως, μᾶλλον δὲ οὐδὲ
ξίφος ἐμὲ τὸ ζῆν ἀφαιρήσεται, μιᾶς δή τινος πληγῆς εὐτελοῦς προ-
λαβούσης τὸ ξίφος, οὐδ’ ἐπὶ τὸν Ἴστρον ἥξω εὐθὺς ἐν ἀρχῇ τῆς
ἐκείνων πορείας ἀπειρηκώς, καὶ διὰ τοῦτο πεσών.   (35)
  Ἄνευ δὲ τούτων ὁ θαυμάσιος Παλαμᾶς ὅσον ἤδη παρέσται·
μεταπέμπεται γὰρ αὐτὸν γράμμασιν ὁ πατριάρχης. λόγον δώσοντα
ἐφ’ οἷς ἐγκαλεῖται τῷ εὐφυεῖ Βαρλαάμ· ἀνάγκη δέ σε παρεῖναι καὶ
διὰ τοῦτο μόνον. οὐδὲ γὰρ ὁ Βαρλαὰμ εὐκατάβλητος, διὰ τὸ χώραν
αὐτῷ τινα δοῦναι τὸν Παλαμᾶν ἰσχυρίζεσθαι—ὅ σοι καὶ   (40)
πρότερον ἔγραψα—ἣν ἐμοὶ δοκεῖ δεῖν αὐτὸν παρὰ φίλων ἀνδρῶν
ἀφελέσθαι πεισθῆναι τὸν ἐναντίον, καὶ οὕτως ἔχειν εὐχείρωτον.
ἔστι δὲ τοῦτο φίλων ἀνδρῶν ἰσχῦσαι, καὶ μάλιστα μὲν σοῦ διὰ τὴν
σύνεσιν καὶ τὴν φανερὰν εὔνοιαν τὴν πρὸς αὐτόν, ἧττον δὲ ἡμῶν διὰ
τό, μὴ πάντα αὐτῷ συναινέσαντας ἐξ ἀρχῆς ἅπερ ἔγραφε, παρα-   (45)
σχεῖν ὑποψίαν ἀντιδιακειμένων, εἰ <καὶ> τὰ σαφεστάτου φίλου νῦν
ἐγὼ καὶ εἶπον ὑπὲρ αὐτοῦ καὶ ἔδρασα καὶ δοκεῖ δι’ ἐμὲ νῦν ἐνταῦθα
κατ’ ἄνθρωπον μὴ διθεΐαν νοσεῖν παρὰ τῶν πλείστων νομίζεσθαι.
δοκεῖ δὲ σφόδρα ἰσχυρογνώμων εἶναι, ἅπερ αὐτοῦ δοκεῖ μὴ σφόδρα
μάτην ὁ διώκων καθάπτεσθαι. ἀφ’ ὧν πρὸς ἐμὲ ἄρτι γέγραφε· πέ-   (50)
πομφε γάρ μοι πάνυ μακρὰν περὶ τούτων ἐπιστολήν, τὰ ἅπαξ αὐτῷ
δεδογμένα ἐν τῇ θεολογίᾳ κρατύνουσαν.
  Δέος οὖν μὴ στάσις καὶ ῥῆγμα τὴν ἐκκλησίαν λάβῃ, τῶν μὲν
ἐκείνῳ, τῶν δὲ τούτῳ τιθεμένων καὶ προσχωρούντων, ἢ κατὰ φιλίας
λόγον ἢ δόξης τοῦ τὸ κρεῖττον αἱρεῖσθαι ἢ καὶ ἀμφότερα. †ὡς ἂν δὲ   (55)
ἡμῖν δοκεῖ ἑκάτερος διορθωθῆναι. μηδ’ ἕτερος αἰσχρῶς μηδὲ ἀδό-
ξως, ὅπερ ἴσως αὐτοῖς τι συνεργεῖ πρὸς τὴν ἰσχυρογνωμοσύνην—
ἄνθρωποι γάρ—ἐξ ἧς τὸ ῥῆγμα γενήσεται, καὶ μὴ συμβῆναι τοῦτο,
ἀλλὰ πᾶν τοὐναντίον ὁμοφροσύνην καὶ ἀγάπην καὶ τῶν τούτοις ἐν-
αντίων καθαίρεσιν.†   (60)
  Ἐλθὼν καὶ ἀκούσας, εἰ οὕτως ἔχοι κρινεῖς, καὶ συνδιαπράξῃ
καὶ τέλος ἐπιθήσεις χρηστόν, τοῦ Θεοῦ συνεργοῦντος. Κἂν μέν—
ὅπερ ἀπείη—καταλάβῃ Ῥωμαίους τὰ προσδοκώμενα. οὐ μετά-
μελον πείσεσθε τοῦ παρ’ ἡμᾶς ἀφῖχθαι· εἰ δὲ Θεὸς ἡμᾶς ἐλεήσας
ἐπίσχοι τὰ ἀπειλούμενα καὶ διαλύσαι τὴν τῶν βαρβάρων ὁρμήν,   (65)
καὶ πάλιν ὑμῖν ἐξείη τὸν Αἷμον καταλαμβάνειν τοῖς ἐρημίας φίλοις
(εἴη δὲ καὶ ἡμῖν τοῦ νοσεῖν ἀνεθεῖσι)· τότε ἢ σὺν ἡμῖν ἢ μόνοι πάλιν
εἰς τὸν Αἷμον ἐπάνιτε καὶ τῶν αὐτῶν ἀπολαύσεσθε. ὅτε τοίνυν τὸ
μὲν μένειν ὑμᾶς αὐτόθι πολὺ τὸ δέος ἔχει μή τινι βαρβαρικῷ πε- @1
ριπέσητε, τὸ δὲ παρ’ ἡμᾶς ἀφῖχθαι οὐχ ὕποπτον μὴ τὸ τὴν ἐρημίαν   (70)
αὖθις ἀπολαβεῖν ἀπολέσητε, οὐκ οἶδ’ ὅστις ἂν ὑμᾶς λογισμὸς
κωλύσῃ μὴ παρ’ ἡμῖν γενέσθαι.
(5) Γρηγορίῳ ἱερομονάχῳ   

  Οἵαν ἡμῖν ἡδονὴν διὰ τοῦ πρὸς ἡμᾶς σου θαυμαστοῦ καὶ γεν-   (2)
ναίου κεχορήγηκας λόγου· καί σου πρότερον τὴν μακρὰν ἐκείνην
σιωπὴν δυσχεραίνων, νῦν εὐεργέτιν ἡγοῦμαι, ὡς αὐτήν μοι τεκοῦ-
σαν τὸν θαυμάσιον ἔγγονον. Αἴγυπτος ἄρα ἐμοὶ σύ, κατὰ τὴν   (5)
παροιμίαν, σπανίως μέν τι τίκτων, γενναῖον δ’ ἀεὶ τίκτων. πλὴν οὐκ
οἶδ’ ὅντινά μοι αἰτιατέον τούτου, πότερόν σε τὸν τεκόντα ἢ τοὺς
φιλοσόφου τοῦ ἐκ Σικελίας λόγους, οἵ σε τοῦτον τεκεῖν παρεσκεύα-
σαν· ὃ καὶ αὐτὸς οὐκ ἐσίγησας, ἀλλὰ καὶ σφόδρα δεῖξαι ἡμῖν ἐσ-
πούδασας καὶ διετείνω οὐκ ἂν ἐλθεῖ ἐπὶ τοῦτο, εἰ μὴ διὰ τοὺς   (10)
εἰρημένους τοῦ φιλοσόφου λόγους. οὕτως ἡμῶν ἧττον δηλοῖς περι-
φανῶς φροντίζων καί, πλείω λόγους ἀποδείξεως ἢ ἡμᾶς πεποιημέ-
νος, οἴει τι πεποιηκέναι δέον. ἐγὼ δὲ οὐκ ἂν φαίην, οὐδ’ ἂν αὐτός, @1
οἶμαι, πρὸς τὸ δίκαιον ἰδών· οὐ γὰρ ἡ ἀπόδειξις καὶ ἡ περὶ ταύτην
σπουδὴ φιλίας θεοφιλοῦς καὶ τοῦ ψυχῇ πεινώσῃ τοιαύτης τροφῆς   (15)
χορηγὸν γεγονέναι θειότερον. ἀλλ’ ὅταν τις τὸ ἑαυτῷ μόνῳ διαφέρον
διώκῃ, καταφρονεῖ μὲν τῶν ἄλλων, τοῦτο δὲ ποιῶν εὑρίσκει καὶ λό-
γους εὐπροσώπους, εἴ τις αὐτῷ ἐγκαλέσοι, πρὸς τὴν ἀπάντησιν.
τοῦτο δὴ τὸ σόν. ἐγὼ δὲ ἄρα οὕτω σου καὶ τῶν σῶν ἥλων πάλαι, ὡς
καὶ τὰς ἐφ’ οἷς ἀδικοίμην ἀπολογίας, αὐτὰ νομίζειν πρὸς ἐμαυτὸν   (20)
παρὰ σοῦ τὰ δίκαια γίγνεσθαι, καὶ τὸν λόγον δὴ τοῦτον οὐκ ἂν πάν-
τως γενόμενον ἄνευ τῶν διά σοι γεγένηται, ὡς ἐμοῦ χάριν δέδεγμαι
γεγενημένον.
  Ἴσθι δέ μοι τοῦτον μετὰ τὸ πολλοῖς ἄλλοις ἐλθεῖν εἰς
χεῖρας ἐγχειρισθέντα, ὧν εἷς ἐστι καὶ ὁ δι’ ὃν ἐγράφη. ὃς τὸ μὲν ἡ   (25)
ἐκ τῆς ἀρχῆς ἀρχή, μᾶλλον δὲ τὰς δύο τὰς οὐκ ἀντιδιῃρημέ-
νας, ἀλλ’ ὑπὸ τὴν ἑτέραν τελοῦσαν τὴν ἑτέραν, ταῦτα ὡς μέν, οὐ
πνευματικῶς ἀρχὴν νομίζων τὸν Υἱόν, εἰς τοὺς λόγους εἰσήγαγεν,
οὐκ ἔφη δεῖν αὐτῶν ἀπολογίας αὐτῷ· αὐτοὺς γὰρ τοὺς ἑαυτοῦ δήπου
λόγους ὑπὲρ τούτου κράτιστα καὶ σαφέστατα ἀπολογεῖσθαι. ὧν γὰρ   (30)
ὁ πᾶς ἀγὼν καὶ ὅλως ἡ πραγματεία τὴν τοῦ Πνεύματος καὶ ἐκ τοῦ
Υἱοῦ παρὰ Λατίνοις ἐκπόρευσιν ἀνελεῖν ὅση δύναμις. πῶς ἂν οὗτοι
πάλιν ἀρχὴν τοῦ Πνεύματος τὸν Υἱὸν ὑποτιθεῖντο, καὶ τίς ἂν αὑτὸν
ἑαυτῷ τοσοῦτον ἐναντία λάθοι φθεγγόμενος;
  Ταῦτα τοῦ μὲν πρὸς ἡμᾶς ἐκ προχείρου. ἡμεῖς δὲ τῇ σῇ   (35)
θειότητι καὶ σοφίᾳ γεγράφαμεν. ἃ δὲ πρὸς τούτοις ἐπήγαγε, δεικνὺς
ὡς οὐκ ἀλόγως καὶ μάτην τοῦτ’ ἔδωκε. καὶ τὰ πρὸς ταῦτα ἡμέτερα,
καὶ νῦν καὶ πρότερον ὅτε ἀρχὴν αὐτοῦ τοῖς λόγοις περιετύχομεν, οὐ
κατ’ ἐπιστολὴν ἦν δήπου διεξελθεῖν, ὅθεν αὐτὰ καὶ παρήκαμεν,
ἐπεὶ καί σοι τοσοῦτον ἦν τὸ ζητούμενον ὅσον μαθεῖν τὸν φιλόσοφον   (40)
τίνι γνώμῃ τούτῳ ἐχρήσατο.
  Περὶ μέντοι τῆς ἀποδείξεως, “ἐγὼ μέν,” ἔφη, “περὶ τῆς κατ’
Ἀριστοτέλη καὶ τοὺς τοιούτους τοὺς λόγους πεποίημαι, καθ’ ἣν οὐκ
ἔστιν εἰς γνῶσιν ἀναβῆναι τοῦ θείου. μᾶλλον δὲ ὑπὸ γνῶσιν τὴν
ἡμετέραν τὸ θεῖον ποιήσασθαι, ὃ παῖδες Λατίνων κομπάζουσιν.   (45)
ἐπεὶ δὲ πολλαχῶς ἐκλαμβάνεσθαι συμβέβηκε τὴν ἀπόδειξιν, καὶ
γὰρ ἀπόδειξις ἡ ἐξ ἀνάγκης καὶ πᾶσιν ὁμολογουμένη καὶ ἀναντίρ-
ρητος—Ἕλλησι, Λατίνοις. Πέρσαις, Σκύθαις, ποιμέσι, συβώταις.
πᾶσιν ἁπλῶς οἷς νοῦς ἐστι καὶ ὁστισοῦν—τῷ ἐξ ἀρχῶν εἶναι πᾶσι
γνωρίμων καὶ ὁμολογουμένων, ἀπόδειξις δὲ ἡ διαλεκτικὴ καὶ ἡ @1   (50)
κατὰ ῥητορικὴν πιθανότητα, ἔστι δὲ καὶ ἡ ἀρχαῖς τοῖς λο-
γίοις χρωμένη τοῖς ἱεροῖς, ἣν ἔγωγε οὐκ ἀπόδειξιν, ἀλλ’ ὑπὲρ ἀπόδει-
ξιν τίθεμαι, αὐτὸς μὲν περὶ ἐκείνης διείλεγμαι ἣν ᾔδειν ἐξαίρετον
λαχοῦσαν τὸ καλεῖσθαι ἀπόδειξιν καὶ ᾗ χρωμένους τοὺς ἡμῖν ἐναν-
τίους ἐπὶ τὴν θείαν περιωπὴν εἰς κατάληψιν· καὶ οἶμαί τι χαρίεν   (55)
τοῖς τῆς εὐσεβοῦς πεποιηκέναι μοίρας, οἷς τολμηρὸν ὁμοῦ καὶ
ἀπαίδευτον ἐπὶ τῇ θείᾳ καὶ πάσης γνώσεως ὑπερκειμένῃ φύσει τὰ
τοιαῦτα νεανιεύεσθαι, παρὰ τῶν θεσπεσίων καὶ ὡς ἀληθῶς σοφῶν
ἀνδρῶν τῶν εἰς ἡμᾶς ἀπὸ Χριστοῦ ταύτην τὴν εὐλάβειαν πεπαιδευ-
μένοις. εἰ δέ τῳ φίλον τὴν ἐκ τῶν λογίων νομίζειν ἀναγκαιοτάτην   (60)
καὶ πρώτην ἀπόδειξιν, οὐκ ἀντιλέγω, καὶ τοσοῦτον οὐκ οἶμαι δεῖν
τοῦτο ποιεῖν, ὥστε καὶ πλέον αὐτῇ νέμω σεμνότητος, εἶναι νομίζων
τὸ ταύτης κράτος ὑπὲρ ἀπόδειξιν.”
  Ἔδοξεν οὖν ἡμῖν ἁνὴρ ταῦτα εἰπεῖν εὐλόγως καὶ διαιτῆσαι
πρὸς ἐπιείκειαν· καί σοι γὰρ ἔδωκεν ἀποδεικνύναι περὶ Θεοῦ ὃν   (65)
εἶναι τρόπον ᾠήθης ἀποδεικτὰ τὰ θεῖα, καὶ αὑτὸν ἐτήρησεν ἐν
εὐλαβείᾳ τῆς ἀποδεικτικῆς περὶ τὰ θεῖα τόλμης, ἀποδεικτικῆς
ἐκείνης τῆς κατὰ τὸν πρῶτον τρόπον. ὥσθ’ ὑμῖν καὶ ταῦτα εὐσύμ-
βατα καὶ ἡ αὐτὴ φιλίας τοῖς φιλοσόφοις βάσις, ὑπὲρ ἧς ἠγωνίας ὁ
σφοδρὸς τῆς εἰρήνης καὶ μανικὸς ἐραστής, δεδιὼς θεοφιλὲς καὶ   (70)
μακάριον· οὐ γὰρ ἔδει τι φιλοσόφοις ἀνδράσιν ἐμπεσεῖν εἰς τὰς
ψυχὰς ἀφιλόσοφον. ἐγὼ δέ, εἰ παντελῶς ἦν ἀστεῖον, εὐξάμην ἄν σοι
τοιαῦτα πολλὰ περιίστασθαι, γράφειν ὁμοίως καὶ πολλάκις ἐμοί σε
περὶ αὐτῶν ἀναγκάζοντα, εἴ γε χωρὶς τοῦ τοιούτου τῶν τῆς σῆς ἡμᾶς
γλώττης παντελῶς εἶναι ἀνάγκη χαρίτων καὶ τῆς ψυχῆς ἀκτίνων   (75)
ἀνέλπιδας.


